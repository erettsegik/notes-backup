## Fogalma

"Biblia" görög eredetű szó (biblosz), jelentése könyvek, iratok. Azon könyvek gyűjteménye, melyeket a zsidó és a keresztény hagyomány isteni eredetűnek ismer el, a hit és az erkölcs alapjának tartja. Két részből áll.

## Részei

### 1. Ószövetség /Ótestamentum/ (zsidó Biblia, keresztények nevezik Ószövetségnek)

 - Történeti könyvek
 - Tanító könyvek (Zsoltárok, Példabeszédek)
 - Prófétai könyvek (Jeremiás, Jónás könyve)
 - Nyelve: héber (kis része arámi)
 - Tartalma: isteni kegyelem és üdvösség ígérete Ábrahámnak
 - Isten kiválasztott népe a zsidók

### 2. Újszövetség /Újtestamentum/ (keresztény Biblia → csak a keresztények tartják szent könyvnek, mert ők az Ószövetségben megígért Messiást /megváltót/ Jézus Krisztusban látják. A zsidóság a kereszténységhez hasonlóan hisz a Messiás eljövetelében, de tagadja, hogy Jézus a próféták által megígért megváltó lenne.)

 - Történeti könyvek (Máté, Márk, Lukács, János evangéliumai, az Apostolok cselekedetei)
 - Tanító könyvek (Levelek)
 - Prófétai könyv (János jelenései, Apokalipszis)
 - Nyelve: koiné görög
 - Tartalma: megerősített és kiterjesztett szövetség Isten és Jézus által, a benne hívők számára
 - A választás kiterjesztett, az ember lehetősége: Krisztus ,,követése’’ utat kínál az üdvözüléshez

(A Korán /az iszlám szent könyve/ eltérő értelmezésben tartalmazza az Ó- és Újszövetség írásainak egy részét)

Fejezetekre, versekre osztás:

 - Biblia egyes könyveit Európában a XIII. században fejezetekre, majd a fejezeteket XVI. században versekre tagolták
 - Ezt a felosztás később átvitték a héber és görög szövegekre is
 - → megkönnyítette a szövegben való tájékozódást

## A Biblia, mint a művészet nagy kódja

 - Európai kultúra egyik alapja
 - Nagy hatás a művészetekre: műalkotások (szobrok, festmények)
 - Európai művészet kifejezőeszközeként használja a gondolatvilágát, szimbólumait, műfaját
 - Később újraírták történeteit, alakjai modern hősökké váltak (József, Mózes, Jézus, Pál)
 - Legtágabban az európai kultúra létértelmezési kerete

## Szerkezet, kifejezésmód

 - Szövegeit emberi nyelven megszólaló, de Istentől sugalmazott írásoknak tartja a hagyomány
 - Szerkezete metaforikus
 - Kif.mód retorikus (szónoki)
 - A Biblia önmagát magyarázza
 - Történetei, metaforikus képei, alakjai előre- és visszautalva egymást is felidézik

Hasznos fogalmak:

 - Kánon: egységes szempontok szerint kiválasztott művek gyűjteménye. A klasszikus filozófiában a szabály, a norma, a tökéletesség műszava.
 - Kanonizáció: az a folyamat, amely során a szövegeket kiválogatják, megszerkesztik, véglegesítik

## Létrejöttének folyamata

 - Ószövetség:
Júdeai / palesztin kánon (i.e. I-i.sz.I. század) Ezdrás prófétáig - héber, szűkebb → református Biblia alapja.
Alexandriai kánon (i.e. III-II. század) – görög, bővebb → katolikus Biblia alapja.
 - Újszövetség:
(i.sz. IV. századra ért véget)
 - Apokrif: azok a zsidó / keresztény iratok, melyek nem kerültek be a Biblia kanonizált változatába

## Az Ószövetség

A Biblia első 5 könyve összefüggő egységet alkot, a világ, az ember és Izráel népének teremtésétől az izráelita törzsek palesztinai honfoglalásának előzményeiig beszéli el az eseményeket. A zsidó hagyomány Mózest tartja e könyvek szerzőjének → Mózes könyveinek /Tóra/ nevezzük őket

Teremtéstörténet: A világ és az ember teremtését beszéli el Mózes első könyvében (Genesis – görög: Teremtés)

 - A teremtés:
 - 1. nap: menny – föld elkülönítése, nappal, éjszaka létrehozása
 - 2. nap: vizek, égbolt
 - 3. nap: szárazföld, tenger, növények
 - 4. nap: égitestek (Nap, Hold, csillagok)
 - 5. nap: állatok
 - 6. nap: emberek (Isten képmására, uralkodjanak a föld élőlényein)
 - 7. nap: pihenés

 - Tervszerű, célszerű teremtés:
 - "Kezdetben..." → teremtett világ végére utal, az emberi időnek és térnek kezdete van
 - Isten: az örökkévalóság, térformája végtelen, egyetlen teremtés előtt létező, minden tőle származik, létezése nem véletlen → a Mindenható akarata

"Ezt mondta Isten..." → a szó és ige erejével teremt

 - A világban rend uralkodik, értelmes szerkezete van
 - A teremtés végső célja az ember → Isten képmására teremtette (metaforikus) → ahogy Isten minden felett uralkodik, úgy az embert teszi meg a teremtett világban mindnek urának (helyettesítőjévé)
 - Szimbolikus jelentések:
 - Szimbólum: elvont fogalmak, eszmények közvetett ábrázolása
 - Szimbolikus nyelv: jelképesen ábrázoltat, vmi elvontat tesz megragadhatóvá
 - Számszimbolika: számokhoz kapcsol elvont jelentést
 - 7 napos teremtés a holdfázis ritmusát követi
 - 7. nap: teremtő Istenre, a tapasztalaton túli kp-ra utalhat, tisztelet / nyugalom / ünnep számára fenntartott különleges nap
 - 6 + 1 nap: a teremtő és a teremtett világ együttesének száma → Isten és a világ egysége, de különbözősége is
 - Kétféle elbeszélői hagyomány: (kétféle teremtéstörténet)

Hátterében az áll, hogy kétféle hagyományt igyekeznek összeegyeztetni, Istenképből és emberi tevékenységből

1. Elohimista: Isten neve Elohim. Isten változatlan létező, felette áll a földi létnek, a természet véglegességének és ciklusainak.

Ebben a férfi és a nő egy napon teremtődik, táplálkozásuk növényi eledelre van korlátozva → Isten védi a létrehozott életet, nincs szó halhatatlanságról vagy a teremtés részleteiről.

2. Jahvista: Isten neve Jahve. Első teremtéstörténet:

Édenben járunk (eső → pusztából kertet csinál /motívumok/), férfit a föld művelésére teremti: a föld porából és saját leheletéből (anyag és lélek) → kettőség hordozója: választás előtt áll (bűn vs erény).

Asszonyt később alkot, Ádám bordájából → alárendeltség, összekapcsoltság

 - Összegezve a bibliai teremtéstörténet:
 - Istenhite: monoteista (egyistenhívő)
 - Istenképe: Istene személyes szellemi valóság
 - Isten – világ viszonya: Isten elkülönül a világtól, teremtményei felett áll, megtapasztalhatatlan, öröktől fogva létező, a teremtéstört. csak a világ és az ember teremtését beszéli el
 - A teremtés ideje: szimbolikus, olyan célszerű folyamat, amelynek kezdete van és időben zajlik
 - A létformák keletkezése: Isten a szellem, akarat teremtőerejével alkot a szó kimondásával
 - Világképe: a mítoszokat meghaladó vallásos elmélet a világ keletkezéséről és rendjéről

Kiűzetés az Édenből: (második teremtéstörténet)

 - Az Éden:
 - Éden: az Úr a pusztában Édenkertet nevel, ahová az első emberpárt behelyezte, hogy őrizze és művelje azt
 - Az Éden jelentései: bőség, örömteli élet, békesség jelképe. Olyan földrajzilag nem megközelíthető hely, ami szimbolikusan jelöli az emberi lét harmonikus állapotát, az Isten közelségében megélhető idilli életet
 - Édenből eredő 4 folyó → 4 égtáj, a világ közepe, a lét értelmének alapvető tájékozódási pontja a kert (4-es szám → teljesség, szilárdság)
 - Víz: élet, tisztaság
 - Fa: (életfa – tövéből az élet vize ered) élet – halál, jó – rossz tudása, ember – Isten viszonya
 - Jó és gonosz tudásának fája: az ember felett álló teremtő hatalom → tiltás, halál fenyegetése: az ember nem képes tudni a jót/rosszat, ez a tudás kizárólag Istené
 - A bűn és következményei:
 - Az emberpár megszegi a tilalmat <- tudni akar, mint Isten, Teremtőjéhez akar hasonlítani
 - Itt a fa: Istenben való hit / hitetlenség próbája
 - Bűn: az isteni gondoskodásba vett feltétel nélküli hit és az engedelmesség hiánya, szimbóluma a gyümölcsevés.
 - Következtében a paradicsomi állapot harmóniája megszűnik az ember számára, Isten átkával megjelenik életében a fájdalom, a szenvedés, a természettől való függés, a megélhetés keserve és a halál.
 - Isten megátkozza a földet, elzárja az embert az élet fájától.
 - A föld ezentúl csak nehéz munka árán táplálja az embert, aki múlandó teremtménnyé válik (,,Bizony por vagy, és vissza fogsz térni a porba.’’)
 - Meztelenség: kiszolgáltatottság, gyengeség → nemiség felfedezése, öntudatra ébredés.
 - Á. és É. bűne utódaikra és az egész emberi nemre kiterjed.
 - Isten továbbra is védi az általa létrehozott életet → elűzött teremtményeinek öltözetet készít → fizikailag óvja őket a természet, a világ ridegségétől.
 - Halál: a bűn miatt létezik
 - Kísértés = kígyó: Isten és ember ellensége

A bűnismétlő és pusztulástörténetek:

 - Káin és Ábel: első gyilkosság (testvérgyilkosság) /történetet ismerni/
 - Az özönvíz: isteni ítélet vagy megváltás jelképe /Noé – történet/
 - Bábel tornya: emberi nagyravágyás paradicsomi történetét ismétli meg, világ nyelveinek kialakulása /történet/
 - Bűnök és büntetések:
 - A kiűzetést követően több hasonló felépítésű és tartalmában is hasonló elbeszélés követi
 - Azt hivatottak mutatni, hogy a bűn folytatódik a generációban, az emberiség szaporodásával együtt növekszik
 - Az ember hiába lett tudója a jónak és a rossznak, sokszor képtelen helyesen dönteni
 - Azt is mutatják a történetek, hogy Isten a bűnösöket sem hagyja el, büntet, de védi az általa teremtett életet, nem mond le a jó végső győzelmének reményéről

## Két ószövetségi példázat a bizalomról és a prófétaszerepről

 - Izsák feláldozása: Ábrahámról, a zsidó nép ősatyjáról szóló történet, a hűség és a hitből fakadó engedelmesség tanúságtétele /történet ismerete/
 - Példázat: a Biblia elbeszélései gyakran példázatok → rövid, tanító célzatú elbeszélés, amely egy vallási, erkölcsi tétel bizonyítását szolgálja, többnyire zárt, egységes szerkezetű szöveg
 - Próféta: Isten nevében szól, Isten akaratának, tanácsainak hírnöke, értelmezője. Isteni megbízás alapján közvetíti az üzenetet a közösségnek. Küldetése, hogy a zsidó nép életének alapjait tiszta erkölcsökre építse az egyistenhit jegyében.
 - Királyok korában, babiloni fogság idején a legtöbb (Ézsaiás, Jeremiás, Ezékiel, Jónás és a 12 kispróféta).
 - Jónás próféta könyve: nem próféciákat tartalmaz, hanem arról szóló történeteket mond el, tanító célzatú, jelképes, pogányokra is kiterjed, egyetemes jóságról szól
 - Prófécia: álomlátás, jóslat, jövendölés

Zsoltárok könyvéből:

 - 150 zsoltárt tartalmazó imagyűjtemény. Eredetileg zenekísérettel kísért liturgikus imádságok. Témájuk a szenvedés, üldöztetés, halál / öröm, hála, dicséret. Szerzői: Dávid, Mózes, Salamon
 - Zsoltár: jelentése dal. Először pusztai, később a jeruzsálemi Szentély liturgiájának használatára keletkezett dalok neve.
Fajtái:
 - Panaszzsoltár: egyén / közösség problémája, segítség kérése a megoldáshoz
 - Hálaadó zsoltár: bajból szabadult ember mond köszönetet
 - Himnusz: Isten fenségét, jóságát dicséri
 - Bölcsességi zsoltár: elmélkedő, gondolati tartalmakat megfogalmazó
 - Átok: ellenségekre átkot kérő zsoltár
 - Bizalomének: ezen zsoltárok éneklői bizalommal fordulnak Istenhez, oltalomra számítanak. A beszélő sorsa, élete, boldogulása Isten kezében van. Isten mellé áll, védi őt, így félelem nélkül létezik
 - Költői képek:
 - Alapmetafora: Úr – pásztor → ahogy a pásztor őrzője nyájának, úgy az Úr is népének hitbéli vezetője
 - Az Úr háza: szent sátor / templom → Isten oltalma
 - "Terelget, vezet" → az ember élete az Úr kezében van
 - Vendéglátó (gazda) – Úr: ellenséggel szembeni oltalom
 - Archaikus versbeszéd:
 - Ritmusának alapja: mondatok / kisebb mondategységek ismétlése

Ez lehet: mondatpárhuzam (szerkezeti ismétlődés) / gondolatritmus (gondolatok részleges vagy teljes megismétlése)

 - Egyéb ismétlődő alakzatok találhatók még benne: szótőismétlés, alliteráció

## Az Újszövetség

Élén a Jézus életét, tetteit és tanításait megörökítő evangéliumok állnak. Jézust a Messiással azonosítja, jelentéskörét kiszélesíti. Mártírhalálában az egyetemes feltámadás és az utolsó ítélet ígéretét látja. Ekkor a hitetlenek elkárhoznak, az igazak pedig üdvözülve Isten országába jutnak.

Az evangéliumok:

 - Evangélium: (görög - euangelion → jelentése: örömhír, annak örömteli mondása) Jézus életét, tetteit, tanításai megörökítő írásművek. Szerzői: Máté, Márk, Lukács, János. A kereszténység első századaiban még élőszóban őrződő Jézus-hagyomány több nemzedék által összegyűjtött, leírt és megszerkesztett szent iratai. Hirdeti a megváltást, Isten országának eljövetelét.
 - Máté, Márk, Lukács evangéliuma → szinoptikus (egybetekintő): tartalmukban, szerkezetükben, szemléletükben, tagolásukban és forrásfelhasználásukban sok hasonlóság fedezhető fel (azonos ősforrás)
 - János evangéliuma: inkább Krisztus istenségére helyezte a hangsúlyt
 - Nem hiteles korrajzok, Jézus életeseményei köré vannak csoportosítva
 - Tanúságtételek, prédikációk, hitvallások, példázatok és tanítások olvashatók bennük
 - Máté evangéliumából:
 - Jézus Messiás voltába, megváltói halálába, feltámadásába vetett hit tanítása
 - Megváltás: az első emberpár engedetlenségétől az emberi világba költöző bűntől való szabadulás
 - Pl.: Jézus Krisztus, a megváltó, A magvető példázata:
 - Példázatos beszédmód: a kor erősen képi gondolkodásához igazodik, a hétköznapi életből vett tapasztalatokra épül, szemléletességével elvont gondolati tartalmakat világít meg és közvetít
 - Állandósult beszédforma: olyan szófordulat, amely bizonyos helyzetekhez kötötten gyakran előfordul. Szerepe: jellemzés, egységesítés, leegyszerűsítés
 - Jézus: héber – Jésua → üdvözítő, szabadító
 - Keresztség: M. evangéliumának 3. fejezetében olvashatunk Jézus megkereszteléséről, jelképes motívuma: víz → az élet és a megtisztulás
 - Galamb: az Atya lelke, megjelenése → a megbízás igazolása
 - Júdás evangéliuma: Júdás és Jézus közötti kapcsolatot, beszélgetéseket örökítette meg

Apostoli levelek (Péter, Pál, Jakab) – a Földközi-tenger régióiban élő keresztény közösségekhez címzett tanító levelek, melyben erkölcsi és hitbeli eligazítást adnak az apostolok. A levelek az Újszövetség tanító-bölcseleti könyvei közé tartozó iratok

pl. Pál apostol leveleiből:

 - 14 darabból álló, Pál apostolnak tulajdonított levélgyűjtemény
 - Apostol: (küldött, követ) bizonyos feladatra kiválasztott és küldött ember, aki vele megbízóját teljhatalommal képviseli. Jézus 12 tanítványa, akik földi életben jártak, őt feltámadása után látták, igehirdetéseikkel gyülekezetét megalapították
 - Prédikáció: szent szövegeket értelmező vagy erkölcsi tanító célzatú egyházi beszéd, irodalmi műfaj. Élőszóban, de terjeszthető írásos formában is előfordul

A Jelenések könyvéből:  Az Újszövetség gyűjtemény legutolsó darabja a János jelenései, az Apokalipszis. Ez az Újszövetség egyetlen prófétai irata.

 - Témája: végidő, végső dolgok tudásának látomása
 - Gondolati sémái, írói eszközei, motívumai a zsidó apokaliptikus hagyományokat követik, de a műben keresztény értelmet nyernek
 - Szerzője magét Krisztus szolgájának nevezi
 - Apokalipszis: (görög – feltárás, kinyilvánítás) héber é keresztény irodalmi műfaj. Egy múltba helyezett személy beszéli el a jövendölést a jelenről (Dávid, Ezékiel) vagy a jelenben szól a várható jövőről (János). A jövendölés látomásként, kinyilatkoztatásként jelenik meg.

## Vulgata

a *latin nyelvű Biblia-fordítás*, az i. sz. 5. század elején készült, Szent Jeromos (347–420) munkája.

## Septuaginta

a legrégebbi ismert görög fordítása az Ószövetségnek. A latin nyelvű elnevezés jelentése ’hetven’ és arra utal – amint azt az Ariszteasz-levél alapján alexandriai Philóntól tudjuk –, hogy hetvenkét zsidó bölcs írta. A bölcsek a tizenkét zsidó törzs tagjai voltak, minden törzset hatan képviseltek a fordítás elkészítésekor.

## Magyar fordításai

 - A legrégibb megmaradt Biblia-fordításunk a 15. század közepén valószínűleg ferences szerzetesek által írt (illetve egy bizonytalan régi forrás szerint két huszita író, Újlaki Bálint és Pécsi Tamás által készített) úgynevezett *Huszita Biblia*, amelynek csak egyes részei maradtak ránk különböző kódexekben (az Ószövetség 18 könyve és a négy evangélium).
 - Az *első nyomtatott, magyar nyelvű teljes Újszövetség Sylvester János fordítása* volt 1541-ben.
 - 1590-ben vált teljessé a mindmáig legismertebb magyar nyelvű Biblia-fordítás. *Károli Gáspár Vizsolyi Bibliája* a legrégibb fennmaradt (és ma is használt) teljes Biblia-fordítás.
 - 1626-ban készült el katolikus megfelelője, a *Káldi György* által a latin Vulgatából fordított *Szent Biblia.*

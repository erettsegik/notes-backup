Balassi verseit 3 nagy csoportba sorolhatjuk:

 - Szerelmes versek
 - Vitézi versek
 - Istenes versek

Verseit *3x33* as ciklusokban akarta írni, de csak 2x33 ciklust készített el.

Balassi az első a magyar irodalomban, aki szerelmes verset ír.

*Losonczy Annával* való viszonya 1578-ban kezdődött és hat évig tartott. Ez alatt a hat év alatt keletkeztek az *Anna-versek*. Amikor Anna megözvegyült Balassi újra próbálkozott nála. Anna azonban nem hagyta magát. Nem akarta összekötni életét egy kétes hírű költővel.

Ebben az időszakban írta a Júlia-verseket. Reneszánsz hagyomány alapján másképp nevezte kedvesét verseiben.

Losonczy Annához írt költeményeit a Balassa-kódex tartalmazza. (1874-Radványban fedezik fel) Két versciklusból áll. Az 1-33. versig találjuk életének történetét a gyermekkorától a házasságkötéséig unokatestvérével. Ebben az első ciklusban találhatóak tehát az Anna-versek. A második ciklusban (34-66.) a házasságkötésétől Lengyelországba való indulásáig ismerhetjük meg a költő életútját. Itt találhatóak tehát a Júlia versek.

Az Anna verek szimmetrikusak, ezek boldogabb hangvételűek, míg a Júlia versek eltérnek ettől, itt már csak a vágyakozást, az elérhetetlen szerelmet írja le.

Mind az Anna- és mind a Júlia-versek ihletője Petrarca, aki Laurához, az elérhetetlen kedveséhez írta költeményeit dalos könyvében. Verseiben megjelenik a szerelemtől szenvedő költő, aki bókol, udvarol. A trubadúr líra elérhetetlen női alakja is megihlette Balassit.

A szerelmes verseket virágénekek mintájára írja meg.

*Virágének*: olyan műdal, amelynek ismerjük a szerzőjét és témája a szerelem.

### Szerelmi költészete

 - vallomásos jellegű
 - széphistóriák és virágénekek mintája → nyelvhasználat, ritmizálás
 - virágszimbolika, fényszimbolika (halmozás, fokozás)
 - virágénekekből és műdalokból átvett költői képek használata
 - hasonlatok gyakori használata
 - test ábrázolása
 - megszólítás
 - *Balassi-strófa*: olyan magyaros verselésű két 6 szótagos és egy 7 szótagos sorból álló versszak, melynek tagolása attól függ, hogy a belső rímet figyelembe vesszük vagy sem. Ennek megfelelően lehet 3,6 illetve 9 soros.

---

## Júliára talála így köszöne néki

Az egész vers elragadott ujjongó bókok halmaza, mely túlzással indul: “Ez világ sem kell már nékem...”

Boldog felkiáltás, üdvözlés. Júlia nélkül értéktelen, értelmetlen a világ. Metaforák sorozatával dicsőíti Júliát. Az imádott hölgy tulajdonságai nem derülnek ki, csak a költő érzelmei. A köszöntéssel nem áll arányban a válasz.

Bókok halmozásán keresztül (szívem, lelkem, szerelmem) jut el az 5. versszakig, melyben vallomást tesz: ”Csak téged óhajt lelkem”

Az utolsó versszakban látszik a szerelmesek közötti végtelen távolság. A megközelíthetetlen Júlia képével zárul a vers, mivel Júlia csak elmosolyodik Balassin, ki térdet és fejet hajt előtte, nem viszonozza szerelmét. A középkor udvarlóköltészetének elemei a versben:

 - nemes, udvari ember világa: palotának, fejedelemnek nevezi a költő Júliát
 - virág metaforákkal nevezi meg: viola (fiatalság), rózsa (szerelem)
 - ütemhangsúlyos verstechnika: hangsúlyos és hangsúlytalan szótagok szabályos váltakozása alkotják a ritmust, kétütemű nyolcasok (ütemosztás 4/4), pattogó, élénk ritmus
 - felsorolások, fokozások, ellentétek (nap – szemöldök feketesége)
 - alliterációk (élj, élj életem...)

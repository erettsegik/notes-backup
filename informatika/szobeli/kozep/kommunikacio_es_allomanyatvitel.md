a címben első pillantásra látszólag távoli területek kapcsolódnak össze; valójában a gép, a hálózat szempontjából nagyon is hasonló tevékenységekről van szó: amikor skype-on beszélgetünk, illetve amikor állományt helyezünk el egy szerveren, a lényeg ugyanaz, adat kerül egyik gépről a másikra

a levelezés példája mutatja, hogy a kettő között néha a felhasználó számára sincs különbség: ebben az esetben lényegében szöveges adat küldésével kommunikálunk (legalábbis a levelezés legegyszerűbb formája esetén)

### kommunikáció

érdemes különbséget tenni az offline és az online kommunikációs formák között: szükség van-e a kommunikációban részt vevő felek egyidejű jelenlétére?

hagyományosan elkülönülő szerverek nyújtanak egy-egy szolgáltatást, mára ezek szerepe egyre csökken, miközben az integrált rendszerek jelentősége egyre nő: sok tud igény szerint akár szöveget, akár hangot, akár mozgóképet továbbítani

néhány évtizedig a levelezés volt a meghatározó forma, ennek megfelelően a levelezőszerverek játszottak meghatározó szerepet az internetes kommunikációban (bár online formák is sok évtizede léteznek, ilyen például a szintén saját szerverekkel rendelkező irc, internet relay chat); mára előretört az online kapcsolattartás

az integrált rendszerek közül az egyszerűbbek egyike a skype: ez régóta kínál lehetőséget szöveges üzenetek küldésére és hanghívásra, később lehetőséget teremtett videóhívásokra is; talán a legfőbb előnye, hogy kijárást biztosít az internet hálózatából a hagyományos hanghívások hálózatai felé (visszafelé is, de ennek alighanem kisebb a jelentősége)  

hasonló szolgáltatásokat nyújt például a windows messenger; éppen úgy, mint a skype, ez is alapvetően kommunikációs célokat szolgáló program

ugyanakkor azt is látjuk, hogy a google (mint keresőrendszer) vagy a facebook (mint közösségi oldal) is ilyen irányba bővítette a szolgáltatásait; mindkettő meghatározó szereplővé vált mind az offline, mind az online kommunikációban

a klasszikus fórumok azt a célt szolgálták, hogy egy-egy téma iránt érdeklődő számítógépfelhasználók adhassanak át egymásnak információkat; Magyarországon például (nagyon általános) fórumként az utóbbi időben vált népszerűvé gyakorikerdések.hu; de ismét érdemes megemlíteni facebook csoportképzési lehetőségét

ezek a formák gyakorlatilag felszámoltak több korábbi kommunikációs formát, így például a levelezési listákat

a fenti lehetőségek a kommunikáció klasszikus, kétirányú formáira mutatnak példát (ebben az értelemben talán ezek hasonlítanak a legjobban az üzenetküldés, a levelezés, a párbeszéd évezredes formára)

ugyanakkor új, egyirányú kommunikációs formák váltak az önkifejezés sajátos eszközeivé, ilyenek a blogok [mondjál néhány konkrét példát]

[nézz utána a netikett hagyományainak, kvázi-előírásainak]

### állományátvitel

hagyományosan kliens-szerver modell: például ftp-kiszolgáló, a kliensen megfelelő program, eredetileg tisztán parancssoros, aztán szöveges keretrendszerbe építve (formailag mint a winscp esetén), illetve külön grafikus program vagy integrálva az operációs rendszerbe

ez a felhasználók egyre jelentősebb része számára nem volt reális: nincs szerverhozzáférése, bonyolultnak találja: így terjed el a (levelezés eredeti céljaitól meglehetősen idegen) állománycsatolásos módszer – ezen a ponton látványosan találkozik a kommunikáció és az állományátvitel

problémák a levélmérettel, a csatolható formátumokkal: ideiglenes tárhelyek (például toldacuccot.hu)

gyorsan terjedő új modell: ingyenes vagy olcsó szerver, melyen nem csak tárhelyet, hanem sok más szolgáltatást is kapunk: felhőszolgáltatások – meghatározó lehet az elterjedésükben, ha integrálják az operációs rendszerbe (onecloud) vagy ha egy széles körben használt szolgáltatáshoz csatolják: google kereső – google levelező – google irodai program – google drive

[hozzáfűzhetnél néhány gondolatot arról, hogy milyen jelentősége van annak, ha az adatátvitel módja –protokollja– nyilvános: bárki készíthet ftp-klienst, de senki nem tud skype-klienst készíteni; aztán beszélhetnél például a titkosított adatátvitel jelentőségéről is (ez például fontos különbség az ftp és az scp között)]

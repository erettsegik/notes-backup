eredeti tétel: nnb  
megjegyzések: mp

A számítógép, már csak a neve miatt is azt a benyomást kelti, hogy számításokkal foglalkozik, pedig az adatfeldolgozás legalább ilyen fontos felhasználási területe. [esetleg utalás más nyelvek szóhasználatára: pédául a magyarhoz hasonlóan németül korábban Rechner, de franciául ordinateur; az utóbbi szerencsésebbnek tűnik]

### A számítástechnika kezdetei [legkorábbi előzményei]

A kutatások szerint az ősemberek első számolóeszközei a kavicsok (latinul calcus -> kalkulátor) [nem calcus, hanem calculus], fadarabok, zsinórra kötött csomók voltak [lehettek]. Ezek a primitív eszközök nemcsak kifejezték, hanem tárolták is a mennyiségeket. Az emberek kezdettől fogva törekedtek olyan eszközök előállítására, amelyek magát a számolást teszik könnyebbé. Az első számológép az abakusz volt [lehetett].

Napier [a középkorban] csontok és falécek segítségével gépiesítette a szorzás műveletét. [Erről soha nem hallottam; amit tudni vélek, hogy élete jelentős/túlnyomó részét az első logaritmustáblázat összeállításával töltötte, azaz biztos, hogy iszonyatos mennyiségű számítást kellett elvégeznie. Legalábbis a századnak érdemes lenne utánanézni. "Ha tizenegyedikes leszek, azt is megmondom, mi az a logaritmus."]
Ezek az eszközök azonban még nem voltak igazi számológépek [nem inkább számítógépek?], hiszen nem voltak képesek automatikus működésre.

### Mechanikus számítógépek

1623.  [Ez nem Benedeknek szól: függő felsorolást szeretnék, s úgy érzem, a pont után egy vagy két szóköznek ezt kellene adnia, de nem sikerül...] Schickard megépítette az első komolyabb mechanikus számológépet. Fogaskerekekre alapult. Ez mind a négy alapműveletet tudta.

1642.  Pascal köztárcsák segítségével megoldotta a helyiértékek közti átvitelt. Ez a gép már nyolcjegyű számokkal is tudott számolni. Hátránya: csak összeadni és kivonni tudott. Ez az első mechanikus számológép, ami tömeggyártásra került. Pascalról elneveztek egy programozási nyelvet is.

1673 - Leibniz továbbfejlesztette Pascal gépét váltótárcsák, ill. két regiszter (ideiglenes tartalmú, feldolgozásra alkalmas tárolóegység) beépítésével, így már szorozni és osztani is tudott.

1810 - Jacquard elkészítette a lyukkártya által vezérelt szövőgépet.
(lyukkártya: a kártyán meghatározott módon elhelyezett lyukak információt hordoznak)
A kártyák cseréjével tetszés szerinti mintázatú szövetet tudott ugyanazzal a géppel előállítani.

1820 – C. X. Thomas megépítette Leibniz gépének továbbfejlesztését, az aritmometert. Ő volt az első ember, aki felvetette egy automata programvezérelt gép (számítógép) megépítését. [Tényleg X? Nem arról van szó, hogy valaki nem tudta, mi a keresztnév. Persze nyugodtan törölhető; a többieknél sincs keresztnév.]

1848 - Boole kidolgozott az ítéleteken [inkább állításokon, logikai kijelentéseken] végzett műveletek leírására egy algebrarendszert (Boole-algebra). [Ezzel megalapozza a logika formális leírását; bevezeti a tagadás, az *és*, a *vagy* matematikai szimbólumait; matematikailag kezelhetővé válnak a *ha… akkor…* típusú mondatok, illetve az egyszerűbb kijelentések összekapcsolásával nyert bonyolultabb állítások.]
(ítéletek: olyan elemek, melyek csak két értéket vehetnek fel, pl.: I/H, binárisan kódolva: 1/0) [Elkerülném az ítélet szó használatát: ez ugyanaz, amit az órákon állításnak hívunk. Szerintem nem *például* I/H, hanem vagy igaz, vagy hamis.]

A Boole-algebra a mai digitális számítógép [matematikai] alapja. [de a ténylegesen működő számítógépre még egy évszázadot várni kell, a technológia még nem elég fejlett.]

[Most látom, hogy 1820-nál gondolatjel áll; a hasonló helyzetben szereplő kötőjeleket is arra kellene cserélni.] [Nem, van jobb. Lásd az 1623-as évet, törölhető a megjegyzés, mert mégis sikerült.]

1887[ide kellene egy szóköz – tényleg tisztelem a szerzői jogot, nem barmolok bele más munkájába, írom mindezt egy szóköz helyett]- Hollerith egy a lyukkártyákra alapuló statisztikai [, a tízévenként tartott népszámlálás adatainak feldolgozására alkalmas – talán érdemes lenne akár csak nagyságrendileg említeni  a lakosság számát] gépet készített, ami sok adat feldolgozására képes. A lyukkártyák egydolláros nagyságúak voltak [, mert...]. Ezzel könnyedén elvégezte az Egyesült Államok 1890-es népszámlálását.(Az ő vállalatából nőt ki az IBM.) [Esetleg valami arról, hogy korábban mennyi ideig tartozott az adatok feldolgozása, s mennyi idő alatt végzett vele ő.]

1936 - Turing programozható automata elmélete [programozhatautomata-elmélete]. Bebizonyította, hogy ha egy gép el tud végezni néhány alapműveletet, akkor megfelelően programozva bármilyen számításra képes. [Legalábbis abban az értelemben, ahogyan a számítást érteni szoktuk – a számításelmélet nagy kérdései közé tartozik, hogy valójában mire is képes, mire lehet valaha képes a számítógép.] [Esetleg néhány méltató szó Turingról: nem is annyira a számítógépet, hanem az annak matematikai leírására a mai napig érvényes elméletet alkotta meg, a számítástudomány alapjait fektette le.]

### Elektromechanikus számítógépek

XX. század – A II. világháborúban hadi célokra használták a számítógépeket, leginkább ballisztikai számításokra (lövedékek röppályája) [esetleg előzményként Napóleon, tüzértiszti iskola: komoly elméleti ismeretkre, táblázatokra van szükség], titkosított üzenetek megfejtésére és atombombaszimulációra. [Itt talán pontosítani kellene a sorrendet, háború előtti-alatti-utáni időszakot. El kellene különíteni a német, az angol, az amerikai kutatásokat; ballisztikát, rejtjelezést, rejtjelfejtést, szimulációt. Itt fontosnak tartanám, hogy kicsivel –de nem sokkal– részletesebb legyen a vázlat.] (Az első elektromechanikus számítógép a Mark-I volt.) [A sorrenden szokás vitikozni; a gépek nevét én nem tartom nagyon fontosnak.]

Mindezek tekinthetők példaként a számítógép előzményeire, de a mai számítógép elődjének megépítése Neumann Jánoshoz köthető.

### Elektronikus számítógépek

#### Neumann-elv (1945. június)

1945-ben Neumann János (1903-1957) magyar származású tudós kidolgozta saját elveit az ideális számítógép működéséhez, ezek a Neumann-elvek. A legtöbb számítógépet napjainkban is ezen elvek alapján készítik el.

#### Neumann-elvek:
- legyen univerzális gép, alkalmasság bármilyen adatfeldolgozási feladatra (Turing-elvű)
- kettes (bináris) számrendszer használata
- teljesen elektronikus működés [azaz nincsenek mechanikus, elektromechanikus alkatrészek – látni fogjuk, hogy ez még évtizedekig nem valósul meg: lemezmeghajtók]
- belső memória (operatív tár) használata az adatok és a programok tárolására [nem volt nyilvánvaló, hogy ez a kettő együtt, egy helyen tárolható]
- soros utasítás-végrehajtás (Az utasítások végrehajtása időben egymás után történik.)
- központi vezérlőegység alkalmazása

[Fontos lenne, hogy a fentiek mindegyikét értse a vizsgázó.]

#### Számítógép-generációk

Az elektronikus számítógépek megjelenésétől kezdve a számítógépeket generációkba soroljuk.

##### 1. generáció (1946- 1959)
- ENIAC (1946)
  - ez az első programozható, elektronikus, digitális számítógép
  - tízes számrendszerben működött
  - a programot lyukkártyákra lyukasztották
- EDVAC (1949)
  -Neumann János készítette saját elvei alapján
  -ez az első belső programvezetésű, elektronikus, digitális, univerzális számítógép
  -a memória tárolta benne az adatokat és a programokat
  -az ALU-t [ezt mindenki érti?] és a vezérlőegység egyesítve lett [et- egyesítették], ezt CPU-nak (Central Proccesing Unit), magyarul processzornak hívják
  -a lyukkártyát felváltotta egy mágnesdrót [milyen célra is?]
  -adatkivitelre nyomtatót használtak

Ebben a generációban elektroncsöves reléket és áramköröket alkalmaztak. A gépek nagyon nagyméretűek és nagyon drágák voltak. [Szerintem vagy relé, azaz elektromechanikus eszköz, vagy elektroncső, azaz elektromos eszköz. Érdemes rákeresni néhány korabeli adatra, jóslatra: egymillió dollár; Popular Mechanics: másfél tonna alatt; a világpiacon évente...; szóban szívesen részletezem.]

##### 2. generáció (1959-1964)

A 2. generáció a tranzisztor feltalálásával és elterjedésével kezdődik. A tranzisztor egy félvezetőeszköz, amit elektronikus áramkörben használják [nak] erősítési és kapcsolási célokra. Az elektroncsöveket felváltják a tranzisztorok, így a gépek mérete lényegesen csökken.
- megjelentek az első magas szintű programozási nyelvek (Fortran, Cobol, Algol)
- memóriaként mágnestárakat használtak
- a gépek teljesítménye nő, ezzel szemben az áruk arányosan csökken
[a vázlatban világosabbá kellene tenni a párhuzamokat az egyes generációk jellemzői között: alapvető elemek elektromechanikusak (relé) - eletromosak (elektroncső) - tranzisztorok // háttértár ... - ... - ...]

##### 3. generáció (1964-1975)

A 3. generáció[t] az integrált áramkör feltalálásával és elterjedésével kezdődött [től számítjuk]. Az integrált áramkör egy félvezető lapra felvitt kisméretű áramkör. Az integrált áramkörök képesek voltak egyszerre több feladatot használni [itt valami nincs rendben; akkor sem igazán, ha végezni a szó]. Felhasználásukkal tovább csökkent a számítógépek mérete.
- különvált a hardver és a szoftver
- megjelent a BASIC programozási nyelv [alkotóról, célról valami]
- megjelentek az első grafikus monitorok
- elterjedtek a nyomtatók
- a 70-es évek végén megjelent a digitális egér [nem tudom, itt a digitális mit jelent]
- a számítógépek ára tovább csökkent
- az első operációs rendszerek születése

##### 4. generáció (1970-es évek közepétől)

A 4. generáció a mikroprocesszor feltalálásával kezdődik. A mikroprocesszor elterjedésével a gépek mérete ugyancsak tovább csökken, beindul a miniatürizálás.
- feltalálták [megalkották] a winchestert, azaz a merevlemezt [használják ma még a winchester szót?]
- 1980-as években elterjedtek a PC-k [IBM, induló ár, néhány szó a képességekről: memória, két hajlékonylemez, adattárolási kapacitás]
- bemutatták a World Wide Web (WWW) technológiát
- a processzorok teljesítménye exponenciálisan nőtt [érdemes lenne az ide vonatkozó szabályt megfogalmazni]

##### 5. generáció (jelen és jövő)

- nem Neumann-elvű gépek kifejlesztése (párhuzamos utasítás-végrehajtás)
- mesterséges intelligencia

[Persze ide is jó lenne valami frappáns gondolat – például akár egy tartalmas könyv, film megrajzolta világról, esetleg az ember felelősságéről.]

 - 1817-82-ig élt és alkotott
 - Pályája elejét főként epikus művek jellemezték, mint például a Toldi, Toldi estéje (eposzok, elbeszélő költemények)
 - Majd a lírai alkotások domináltak, amik komor elégikus hangulatúak. Tematizálják az egyén és a világ szemben állását. Történelmi, népi jellegű és kísértet balladákat írt.
 - Nagykőrösi évei alatt írta legtöbb illetve legjelentősebb balladáit, ezek a legjobban szerkesztett költeményei
 - Nagykőrösi balladáiban a bűn és bűnhődés kapcsolatát tematizálja
 - Pályája utolsó éveiben epigramma jellegű verseket írt témái általában a beteljesítetlen életpálya volt.  Kapcsos könyvbe írott költemények ezek

*Ballada:* Az epika mű neméhez tartozik. Verses formájú mű, amely egy történetet beszél el. Műfaji jellegzetességei a töredékesség, valaminek a hiánya (balladai homály), sűrítettség és a tragikus végkifejlet. Népköltészeti műfaj, ami a műköltészetbe a romantika korában kerül át. Csak Arany írt ilyen műballadákat. Az igazi kivirágzása az 50-es években történt.

Három fontos balladáját vettük Aranynak, amiben megjelenik a bűn és bűnhődés kérdése az Ágnes asszony, a walesi bárdok és a Tengeri hántás című művet.

*Ágnes asszony:* Népi ihletésű ballada. Három szerkezeti egységre bontható. Az első 4 versszak egyszeri történetet beszél el, mérsékelt gyorsasággal. Ágnes asszony lepedőt mos és az emberek, közben kérdezgetik, ez pár órát ölel fel (balladai homály) csak feltevéseink vannak. A második rész a börtönben töltött rövid időt nagyon lassan beszéli el, a bíróságon történteket hosszú perbeszédek formájában tudjuk meg. Harmadik szakaszban folyamatos jelen időt használ a költő, semmit nem tudunk meg belőle, csak hogy Ágnes asszonya lepedőjét mossa. A bűn az a gyilkosságban és a bűnsegédletben jelenik meg. A bűnhődés problematikusabb, nem e világi egy felsőbb rendű hatalomtól jön. Visszatérő motívum az „Oh! Irgalom atyja, ne hagyj el”. Megkapja a bűntől való megtisztulást, de a lekiismereti feloldozást nem kapja meg.

*A walesi bárdok:* Történelmi ballada, ami a hatalom és a nép viszonyát mutatja be: az elnyomó uralkodó dicsőségére egyetlen bárd sem hajlandó énekelni, ezért 500-an halnak meg. A király hallucinációiban hallja a halott vértanúk énekét, felébred a bűntudata. Zenével próbálja elnyomni a belső hangot: hiába.

*A tengeri hántás:* Szintén nép ihletésű ballada. Az elbeszélő feladata, hogy a kukorica hántás közben szórakoztasa a többieket, ugyanakkor erkölcsi tanítást is adjon a fiataloknak. Tuba Ferkó elhagyja a szeretőjét Dalos Esztit. A lány öngyilkos lesz, Ferkónak bűntudata támad és lezuhan egy toronyból. A büntetés most is az elme megbomlása, a hallucináció és vízió, s ennek következménye a halál.

*Bűn és bűnhődés motívuma*

Arany balladáiban egy súlyos bűn – legtöbbször gyilkosság – a történet kiindulópontja. Több esetben a bűn már korábban megtörtént, a körülményekről nem sokat tudunk (kivétel pl. A walesi bárdok). A történet végére a bűnelkövetés körülményeiről többet tudunk, de részleteiben nem ismerjük meg (balladai homály).

Aranyt a bűnös lelki vergődése foglalkoztatja leginkább. A bírói ítéletek (büntetések) sok esetben meglepően enyhék (pl. Ágnes asszony nem kap büntetést)

Arany tehát különbséget tesz büntetés és bűnhődés között: a büntetés kívülről jön (ez a népballadákra jellemző), a bűnhődés pedig a hős kínzó lelkiismeretfurdalása, amely időben nem belátható. Ezért olyan gyakori Arany balladáiban, hogy a bűnösök megtébolyulnak, rögeszméik rabjaivá válnak.

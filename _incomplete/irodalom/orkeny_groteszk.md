## Élete:

AZT MESÉLD EL PISTA!, itt felsorolom pontokban amit az alap életrajzhoz tudni kell, de ezt nem feltétlenül kell elmondanotok, inkább csak azt hogy ezek milyen hatással voltak az írói munkájára.

1912-1979

 - gazdag, zsidó polgári család
 - apja patikus, nagytiszteletben álló ember
 - Szép Szó-ban közli első jelentős novelláját
 - Londonba majd Párizsba utazik, de 1939.szept.1-énLengyelország lerohanásának híre után, az utolsó vonattal visszatér Magyarországra
 - vegyészmérnöki diploma
 - 1942-ben munkaszolgálatra kell mennie a Don kanyarba, de túlél mindent, még az aknaszedést is (orosz hadifogásba esik 2 évig)
 - 1946-ban belép a Magyar Kommunista Pártba
 - részt vesz az 1956-os eseményekbe, ezért publikációs tilalmat róttak ki rá
 - 1963-ban az amnesztiák idején, jelent meg ismét műve, az 1960as években, talál rá igazi írói hangjára  (Tóték, Egypercesek)
 - még a halálos ágyán is dolgozott
 - magyar groteszk próza megteremtője

Az életéből lehet következtetni arra, hogy miért alakult így a látásmódja, miért a groteszk a legfőbb ismertetőjegye. Az élete tele van végletekkel, jómódú családban él, de olyan pályát választ, ami tele van szegényekkel, és ő a jól nevelt gazdag fiúcska. Ebből az állapotból, kellemes jólétből lezuhan, amikor behívják munkaszolgálatra (emlék a színdarabból: tiszta, dísz egyenruhába megy, mert azt hiszi besorozzák, de kinevetik amikor megjelenik mert csak aknát keresni küldik meg árkot ásni). Ez az első pofon az életben, de túlél mindent. A fogolytáborban kifordítják emberi mivoltából. Nincsenek törvények hogy kié a kenyér. Vagy neked jut vagy másnak, és túl kell élni. Magyarországra visszakerülve légüres tér van számára, 40-50 éves de rájön hogy még semmit nem tett le az asztalra. Elkezdi írni az Egyperceseket szüneteiben(színházban dramaturgként dolgozik)  „Mire véli a világot, emberiséget, történelmet?” kérdésekre válaszol egy új látásmódból.

## Egypercesek

Használati utasítás!

 - kifejezetten szünetekben, villamosokon ajánlott olvasni, egyetlen perc alatt
 - a cím lényeges hozzátartozója, és ha nem értjük elsőre az üzentet olvassuk el még egyszer
 - „Nincsenek buta emberek, csak rossz Egypercesek!”
 - lényeges vonásuk hogy nem adja az ember szájába a szavakat, hanem gondolat ébresztőek

## Arról hogy mi a groteszk

groteszk: A nevetséges összefonódik a tragikussal. Egyszerre félelmetes és vidám, egyszerre nevetünk és sírunk. Örkény a racionális helyzeteket ötvözi az abszurddal, illúzió nélkül mutatja be az emberi életet.

 - az egész világ a feje tetejére áll, de ennek ellenére minden marad, a sör nem folyik ki a pohárból (ezzel jelzi hogy a groteszkkel egy másfajta látásmódot kapunk, átfogóbbat)
 - „Nézzünk egy vidámabb képet” és mutat egy temetést. Ez kifejezi a groteszk lényegét
 - a temetést viccesen nezzük végig, mintha egy megrendezett előadás lenne, ami vagy sikeres vagy elrontják a temetkezési vállalkozót
 - ironikus hangnem  „mókás, pompásan sikerült szertartást, melyben nyoma sem volt a képmutatásnak, a tettetett gyásznak, a hazudott részvétnyilvánításnak.”
 - kifejezi véleményét az emberekről, és a felszínes viselkedésről

### In memoriam dr K.H.G.

 - a novellában dr.K.H.G. és az őr párbeszéde zajlik, nincs kialakult karakterek, alakjuk csupán jelzés értékű (ezért nincs nevük)
 - a doktor különböző német, osztrák írókat, költőket nevez meg és faggatja az őrt hogy ismeri-e őket, miközben egy gödröt ás (a saját későbbi sírját)
 - ellentét a két szereplő között

dr.K.H.G: művelt, nyugodt, beszédes, rab, magyar, védtelen (szellemi erő képviselője)

őr: műveletlen, dühös, szűkszavú, fogvatartó, német, fegyveres (fizikai erő képviselője)

 - munkaszolgálat élményéből született
 - a végkifejlet nem kérdéses, a fizikai erő győz
 - fekete humorral érzékelteti hogy hiába van intellektuális fölény amíg ilyen műveletlen akinél az igazi hatalom van (ésszerűtlennek ábrázolja a viszonyt, hogy ki az alárendelt)
 - az őr zavarba és dühbe jön hogy nála okosabb akit fogva tart, ezért erőszakkal oldja meg a problémát és lelövi
 - dr. K.H.G alakja formabontó, mert a rab nem szokta vizsgáztatni az őrt, plána ha annál fegyver van

Emellett olvassatok el majd egyperceseket a regényből amiket megtudtok magyarázni és látjátok benne az iróniát és a groteszket

Vértes ajánlotta a magyarság képhez: Az utolsó meggymag, Budapest, Gil Ungheresi (lényegük kb: magyarok nem tudnak együtt dolgozni, elbasszák a dolgokat, de mégis megélnek akkor is ha egerekkel van tele a város, és kitudják használni a lehetőségeket, mások kárát, de közben műveletlenek, nem tudják élvezni az életet, fafejűek)

## Tóték

Kisregény, melyet később színpadra és filmre is vittek.

Mottó: "Ha egy kígyó (ami ritkaság) fölfalja önmagát, marad-e utána egy kígyónyi űr? És olyan erőhatalom van-e, mely egy emberrel ember voltát megetethetné? Van? Nincs? Van? Fogas kérdés!"

A mű a második világháborúban játszódik, s középpontjában a háború áll, noha látszatra nem ez a fő téma hanem a Tóték. A háborút a hátországban zajló eseményekkel mutatja be. A történet egy kisvárosban játszódik. A falu tűzoltóparancsnoka Tót Lajos nagy tiszteletnek örvendő, szakértő ember, akinek mindenki kikéri a tanácsát, és akire a családja is rajongással néz fel. A Tót család fia a fronton szolgál, és az őrnagyát látja vendégül a család, hogy kipihenhesse a háború borzalmait. A család mindent meg akar adni az őrnagynak hogy békés, nyugodt, tiszta körülményei legyenek. Mindenben a kedvére tesznek, hogy a fiuknak jobb sorsa legyen a fronton és biztosan haza térjen. A fiú nem szerepel a regényben, mégis minden miatta történik. Már a regény elején feltűnik a postás (Gyuri atyus) aki a leveleket manipulálja, és csak azokat kézbesíti amik jó híreket hoznak. Ez is mutatja a groteszk látásmódot, hogy a legidiótább figura irányítja a történeteket a háttérből. Nem kézbesíti a levelet a Tóték fia haláláról, akik ezért hiába szenvednek el mindent az őrnagytól. Az őrnaggyal már megérkezéskor konfliktusa támad a családapával, és a műben végig őt sérti leginkább az őrnagy jelenléte, mert megborítja a család békéjét/hierarchiáját.

Az őrnagyot ajnározzák megérkezése előtt, de mikor leszáll a buszról összekeverik mással, majd kiderül hogy egy alacsony, idegbeteg, csúnyácska személyiség, aki azonnal parancsokat osztogat Tótnak is. Megkéri őt hogy húzza a szemébe a sapkáját, amivel megsérti Lajos egyenruháját, és tiszteletteljes megjelenését. Viselkedésével és parancsaival akadályozza a család normális életét, mindenben az ellenséget látja, üldözés mániájával nem tud mit kezdeni a családi nyugodt élettel. Éjszaka nem tud aludni, csak reggel alszik (groteszk) és saját elvárását kényszeríti a családra, akik követik ebben az életmódban és egész éjszaka dobozolnak az őrnaggyal. Ez a terror eszköze, az őrnagy előtt szórakozás, unaloműzés volt, de az őrnagy zsarnoki szerepe miatt megváltozik. Gyulától, a fiútól jön levél a kézbesítés késése miatt, az őrnagy álmatlanságáról. (groteszk mert tudjuk hogy ekkor a fiú már halott) Az egész családot még Lajost is munkára kényszeríti. Teljesen eltiporja Lajos személyiségét, megtiltja neki az ásítást, beállítja „asszonymunkára”. Egyik éjszaka mikor sétálnak az utcán és az őrnagy átugorja a villanyoszlop árnyékát, Tótnak is át kell, és ésszerűtlenül kell viselkednie, mert az őrnagy is úgy viselkedik. Pedig Lajos látja, hogy az nem árok, csak árnyék. Ágika és Tótné nem hagyják, hogy az őrnagy ellent mondjon a Tótnak, és mindig kényszerítik a bocsánatkérésre a fiuk, Gyula érdekében.

A feszültség egyre nő és nő, Tót elbújik a budiban, de rájönnek, hogy a probléma oka az hogy magasabb az őrnagynál, ezért ettől kezdve behajlított térddel kell járnia. (még több megaláztatás) Tót elvisel mindent, mert tudja hogy pár nap múlva elutazik az őrnagy. Mikor elutazik Tót megnyugszik, végre újra boldog családi idill kezdődik. De megjelenik este az őrnagy. Baleset történt és nem tudott elutazni még maradna 3 napig, majd rögtön feldobja a dobozolás ötletét. Lajos leviszi a kertbe a nagy margóvágot felhozni, és 4 egyforma részre vágja az őrnagyot. Ezzel helyre áll a családi hierarchia.

A történet szereplői a háború viszontagságait élik át. Az őrnagy diktátor szerepben tűnik fel, Hitler vonásaival. Emellett viszont nincs neve, és azt is ábrázolhatja, hogy a háború mennyire tönkre teszi a katonák életét(üldözésmánia, állandó félelem, nem tudnak aludni, lelki állapot). Tót Lajos a tisztességes, becsületes ember nem bírja a diktatórikus rendszert, és ez lelki nyomorékká teszi őt, mikor végre fellázad az őrnagy ellen már csak végletekre képes. A gyilkosság az olvasót nem elborzasztja,hanem azt az érzést kelti bennünk, hogy az őrnagy megérdemelte. A mű a arról is szól hogy a félelem hogy változtatja meg az emberi természetet, a jellemet.

Legutolsó kép, a gyilkosság után:
„Tót azonban alva is forgolódott, rúgott, nyögött, egyszer majd kiesett az ágyból.
Rosszat álmodott talán? Ez azelőtt nem volt.”

A magyar helyesírás latin betűs, betűíró, hangjelölő és értelem tükröző.

Betűíró: legkisebb alapegysége a betű.

Hangjelölő: többségében kiejtett hangokat jelöl, kivéve a mássalhangzó törvényekben.

Értelem tükröző: világosan elkülönítjük a szótövet és a toldalékot

Négy alapelv van és sok szabály:

 - Kiejtés elve
 - Szóelemzés elve
 - Hagyomány elve
 - Egyszerűsítés elve

## 1. Kiejtés elve

A legtöbb szónál ez az elv érvényesül. A lényege, hogy a szót úgy írjuk le, ahogy kiejtjük. Ez a legalapvetőbb helyesírási
elv. Egyáltalán nem általános minden nyelvre (Angol, Francia).

Pl.: gép, ajtó, fonográf

## 2. Szóelemzés elve

Megesik (például toldalékolásnál), hogy a szavakat nem úgy írjuk le, ahogyan kiejtjük. Ez az elv felismerhetővé teszi az
írott szavak alkotóelemeit, egyértelműen elkülöníti a toldalékot a szótőtől vagy az összetett szavak részeit, míg ez szóban
nem mindig van így. Pl.: lökdös, tudja, csónakkal

Ide tartoznak a különböző szabályok (részleges hasonulás, teljes hasonulás, összeolvadás, kiesés, rövidülés)

## 3. Hagyomány elve

Kétfajta megnyilvánulása van a magyar nyelvben

 - j,ly

A ’j’ hangot kétféleképpen írhatjuk le, amire nincsen szabály, ezt a nyelvi hagyomány alapján írjuk le

 -  a történelmi családnevek leírása

Sok családnévnél csak a hagyomány határozza meg, hogy hogyan írjuk le (Eötvös, Batthyány)

## 4. Egyszerűsítés elve

Ha egy kétjegyű mássalhangzót kettőzünk, ott csak az első betűt kettőzzük, egyszerűsítünk.

Pl.: anynyi → annyi, toldalékolásnál: jegy → jeggyel

Három azonos mássalhangzó nem kerülhet egymás mellé.

Pl.: Mariann+nál → Marianál

Vannak kivételek: összetett szavaknál, idegen neveknél és családneveknél.

Pl.: sakk-könyv, díszszázad, fénynyaláb, Hermann-nál

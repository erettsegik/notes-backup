Ajánlott nyitómondat:

Amit el fogok mondani Euklidesz elemek címú munkája nagyrészt tartalmazza, de még sokan tettek hozzá a matematika ezen ágának örökségéhez az idők során.

*A háromszögek csoportosítása:*
 - Egy háromszög hegyesszögű, ha minden szöge hegyesszög
 - Egy háromszög derékszögű, ha van egy 90°-os szöge
 - Egy háromszög tompaszögű, ha vagy egy tompaszöge
 - Egy háromszög szabályos, ha három oldala egyenlő hosszú
 - Egy háromszög egyenlő szárú, ha van két egyenlő oldala

### A háromszög oldalai közötti összefüggések:

*Háromszög egyenlőtlenség:* a háromszög bármely két oldalának összege nagyobb a harmadiknál. [latex inline] a + b > c [/latex] egyenlőség esetén nem beszélhetünk háromszögről.

*Pitagorasz tétel:* Bármely derékszögű háromszögben a két befogó négyzetének összege egyenlő az átfogó négyzetével.
[latex] c^2 = a^2 + b^2 [/latex]

### A háromszög szögei közötti összefüggések:

*Tétel:* A háromszög belső szögeinek összege 180°.

*Tétel:* A háromszög külső szögeinek összege 360°.

*Tétel:* A háromszög egy külső szöge egyenlő a nem mellette lévő két belső szög összegével.

### A háromszög oldalai és szögei közötti összefüggések:

*Tétel:* Egy háromszögben egyenlő hosszúságú oldalakkal szemben egyenlő nagyságú szögek vannak, egyenlő nagyságú szögekkel szemben egyenlő hosszúságú oldalak vannak

*Tétel:* Bármely háromszögben két oldal közül a hosszabbikkal szemben nagyobb belső szög van, mint a rövidebbikkel szemben, illetve két szög közül a nagyobbikkal szemben hosszabb oldal van, mint a kisebbikkel szemben.

*Szinusztétel:* Egy háromszögben két oldal hosszának aránya egyenlő a velük szemközti szögek szinuszának arányával:
[latex]\frac{a}{b} = \frac{\sin\alpha}{\sin\beta}[/latex]

A szinusztétel a háromszög három oldalára is felírható, ekkor [latex inline] a : b : c = \sin\alpha : \sin\beta : \sin\gamma [/latex]

*Koszinusztétel:* Egy háromszög egyik oldalhosszának négyzetét megkapjuk, ha a másik két oldal négyzetösszegéből kivonjuk a két oldal hosszának és a közbezárt szög koszinuszának kétszeres szorzatát:
[latex] c^2 = a^2 + b^2 - 2*a*b*\cos\gamma [/latex]

*Alkalmazások:*

 - távolságmérés - útépítésnél a háromszögeléshez (három ponttól való távolságok metszégpontja)
 - csillagászati számításoknál
 - Föld kerületének megméréséhez

 - *A beszéd a nyelv használatának hangzó változata* → hangképző szerveink segítségével jön létre a *beszédfolyamat*, amelynek legkisebb, már tovább nem bontható eleme a *beszédhang*
 - A beszédhang konkrét, az adott szövegben hallható nyelvi elem, fizikai, akusztikai jelenség
 - Megformálását sok tényező befolyásolja
 - A *fonéma* a nyelv legkisebb eleme, amelynek jelalkotó, jelentésmegkülönböztető szerepe van → olyan jelelem, amely a magasabb szinteken (morfémák és szó) vesz részt az egyes jelek egymástól való elkülönítésében: pl: ~ö, ~ő - tör és tőr
 - Nyelvünknek *39 fonámája* van, ezek jelölésére *40 betűt* használunk → az eltérés abból ered, hogy a *j* és a *ly* betűknek a hangértéke ugyanaz
 - A beszédhangokat a hangképző szervek hozzák létre:
   + *a tüdő:* elsődleges szerepe az oxigéncsere, a hnagképzés kilégzéskor történik (a kiáramló levegő segítségével)
   + *a gégefő:* itt található a két hangszalag, ezeket rezgeti meg a levegő. Az így keletkező zenei hangot zöngének hívjuk. Zöngétlen mássalhangzóink közül csupán a H keletkezik itt (résállás)
   + *a toldalékcső:* részei a *garat-*, az *orr-*, és a *szájüreg*
     - az ínyvitorla szabályozza, hogy a levegő az orr- vagy a szájüregbe jut-e be
     - a szájüregnek hangképző szerepe is van
 - A leggyakoribb osztályozás a hangképző szervek működése alapján történik: így különítjük el őket *magán-* és *mássalhangzókra*
 - A magánhangzók képzésmódjára az jellemző, hogy a levegő csak a gégében ütközik akadályba, a hangszalagokba, de utána *útjuk szabad*
 - A mássalhangzók esetében (a h kivételével) a szájüregben *akadályba* ütközik

### A magánhangzók képzésmódja:

A kiáramló levegő útjában nincs akadály, így a szájüreg rezonátorként működik, ezzel színesítve a zöngét (kisebb üregnél magasabb, nagyobbnál mélyebb a hang)

Az üreget a nyelv szabályozza a következőképpen:

 - *A nyelv vízszintes mozgása szerint* vannak:
   + *mély magánhangzók:* a, á, o, ó, u, ú
   + *magas magánhangzók:* e, é, i, í, ö, ő, ü, ű
 - *A nyelv függőleges mozgása szerint három nyelvállást* különböztetünk meg:
   + *felső* nyelvállású *(zárt)* magánhangzók: i, í, u, ú, ü, ű
   + *középső* nyelvállású *(középzárt)* magánhangzók: é, o, ó, ö, ő
   + *alsó* nyelvállású *(nyílt)* magánhangzók: e, a, á
 - *Ajakműködés szerint a magánhangzók* lehetnek:
   + *ajakkerekítésesek:* a, o, ó, ö, ő, u, ú, ü, ű
   + *ajakkerekítés nélküliek:* á, e, é, i, í
 - *A kiejtés időtartama szerint:*
   + *rövid magánhangzók:* a, e, i, o, ö, u, ü
   + *hosszú magánhangzók:* á, é, í, ó, ú, ű

![Magánhangzók képzésmódja](http://i.imgur.com/NJVf0SV.jpg)

### A mássalhangzók képzése:

 - A levegő útjában az első akadályt a hangszalagok jelentik (rezgéskor zöngés, ha nem rezeg, zöngétlen mássalhangzó képződik)
 - *A hangszalagok működése szerint:*
   + *zöngés* mássalhangzók: b, d, g, v, z, zs, dz, dzs, gy, m, n, ny, l, j, r
   + *zöngétlen* mássalhangzók: p, t, k, f, sz, s, c, cs, ty, h
   + zöngés-zöngétlen *hangpárok* (csak zöngésségben térnek el, képzésben nem): b~p, d~t, g~k, v~f, z~sz, zs~s, dz~c, dzs~cs, gy~ty
 - *A képzés helye szerint:*
   + *ajakhangok:*
     1. két ajakkal képzett: b, p, m
     2. ajak-fog hangok: v, f
   + *foghangok:*
     1. elülső foghangok: d, t, n ,z, sz, dz, c, l, r
     2. hátulsó foghangok: zs, s, dzs, cs
   + *ínyhangok:*
     1. elülső ínyhangok: gy, ty, ny, j
     2. hátulsó ínyhangok: g, k
   + *gégehangok:* egyetlen gégehangunk a h
 - *a képzés módja szerint:*
   + *zárhangok:* b, p, d, t, g, k, gy, ty
   + *réshangok:* v, f, z, zs, s, sz, j, h
   + *zár- és réshangok:* dz, cs, dzs, c
   + *orrhangok:* m, n, ny
   + *oldalsó hang:* l
   + *pergő hang:* r
 - *Időtartam szerint* minden mássalhangzót ejthetünk rövidebben, hosszabban, *írásban* a hosszú mássalhangzókat *betűkettőzéssel* jelöljük, kétjegyú betű esetén az elsőt megkettőzzük

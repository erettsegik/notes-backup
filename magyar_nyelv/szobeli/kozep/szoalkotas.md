A szókincs a nyelv *legváltozékonyabb* része. Új szavak folyamatosan keletkeznek, míg más szavak elavulnak. Ennek az az oka, hogy a szókincs elemei vannak a legközvetlenebb kapcsolatban a társadalom életével, az anyagi, szellemi kultúra változásaival.

A társadalom, a gazdaság fejlődésével és az emberi gondolkodás árnyalásával egyre több új szó keletkezik, ez a *szókincsbővülés*. Ezzel ellentétes folyamat a szavak *elavulása*. → Egészséges nyelvekben az elavulás mértéke sokkal kisebb, mint a bővülésé.

A szókincs *hosszú fejlődés* eredménye.

A legrégebbi szavaink alapvető fontosságúak, ezek alkotják az *ősi, eredeti elemek csoportját* (pl.: fej, tűz, ház, szem, jó).

Az *idegen nyelvekből átvett szavak csoportja* a más népekkel való érintkezés során keletkezett. (Ősiráni, alán, perzsa és török jövevényszavak.)
 - pl.: tehén, tej, híd, betű, vám
 - természetes, hogy átadó nyelvként a három nagy indoeurópai nyelvcsaláddal is kapcsolatba kerültünk. (Szláv, germán, újlatin.)
   + pl.: udvar, rozs, megye
 - latinból átvett szavaink
   + pl.: iskola, templom, sekrestye → kereszténység

A *belső keletkezésű szavak* közé azok a szavak tartoznak, amelyek nem külső hatásra jöttek létre (tárgyak, fogalmak, gazdasági élet szavai)

két nagy csoportjuk:

 - *szóteremtés:* nincs kapcsolatuk a korábbi nyelvi elemekkel, érzelmi hangkitörés és a hangalakkal való tartalmi kifejezés
   + *indulatszavak:* természetes hangkitörés, váratlan érzéki benyomás kifejezése
   + *hangutánzó szavak:* a hangalak és jelentés viszonya ebben az esetben a legközvetlenebb
     - állatok hangja (röfög, zümmög)
     - emberek jellemzői (vihog, dadog)
     - természeti hangok (csattan, zuhog)
   + *hangulatfestő szavak:* hangulatébresztő hatásuk van pl: zöngés mássalhangzók és zöngétlenek, mély és magas magánhangzók más-más hatást keltenek → bizonyos mozgás vagy állapot hangulatát idézik (cammog, nyüzsög)
 - *szóaltokás:* szóösszetétel, a ritkább szóalkotási módok körébe tartozó elvonás, szóhasadás, rövidülés, szóvegyülés, népetimológia és a mozaikszavak → ennek egy sajátos rétege a *nyelvújítási szavak*

### A szóalkotás ritkább módjai:

 - két leggyakoribb módja a képzés és az összetétel
 - különösen a XX. században tapasztaljuk némelyik ritkább szóalkotási mód - főként a mozaikszók - előtérbe kerülését
 - *szóelvonás:* egy látszólagos vagy rosszul tagolt szóból egy addig nem létező alapszót vonunk el (vád-vádol)
 - *szórövidülés:* csak a szó eleje vagy vége marad meg (köszönöm-kösz)
 - *szóvegyülés:* két rokon jelentésű szó hangalakjának keveredésével jön létre az új szó (csupa × kopasz: csupasz)
 - *szóhasadás:* egy szónak két vagy több alakváltozata él egymás mellett, és idővel jelentésükben eltérnek egymástól (bozótos-bozontos, doboz-toboz)
 - *mozaikszó alkotás:* legújabb szókincsnövelő eljárás, olyan rövidítés, amelynek kiejtése csak a rövidítés betűit veszi figyelembe, amelyek
   + a szavak kezdőbetűi (pl.: MTA - Magyar Tudományos Akadémia, ENSZ - Egyesült Nemzetek Szervezete)
   + szóeleji betűcsoportokból állnak össze (pl.: MAHART - Magyar Hajózási Részvénytársaság)
 - *Népetimológia vagy szóértelmesítés:* idegen, nehezen értelmezhető új szót, már ismert szóhoz hasonlóvá formálunk (pl.: latin tuberosa → tubarózsa, török kara kárna → kárókatona)

   játékos hangulatú népetimológiák, szándékos torzítással (pl.: nyugdíjas → nyögdíjas)
 - bár nyelvünkben ezek a szavak már meghonosodtak, mégis ügyelnünk kell használatukra és helyesírásukra (pl.: képmutat szó így használva nem helyes)

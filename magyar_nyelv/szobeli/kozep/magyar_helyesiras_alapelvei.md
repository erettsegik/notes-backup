 - *1832*-ben az Akadémia megalkotta az első helyesírási szabályzatát, azóta beszélünk *"akadémiai" helyesírásról*
 - A mai magyar helyesírás *299 szabálypontot* tartalmaz
 - A helyesírás szabályozottságának három szintje van:
   + szakmai
   + köznyelvi (akadémiai és nyilvános)
   + iskolai
 - Az iskolában *egyszerűsített szabályokat* tanulunk
 - Egy átlagembernek elég, ha az akadémiai helyesírás alapelveit ismeri
 - A magyar helyesírást a következpképpen *jellemezhetjük: betűíró* (nem szótagíró és nem képjeleket használó, legkisebb alapegysége a betű), *latin betűs, hangjelölő* (többségében kiejtett hangokat jelöl, kivéve a mássalhangzó törvényekben) és *értelemtükröző* (világosan elkülöníti a szótövet és a toldalékot)
 - A helyesírási alapelvek alatt azokat az eljárásokat értjük, amelyek szerint szavainkat, toldalékolt szóalakjainkat leírjuk
 - A magyar helyesírásban *három fő és egy kiegészítő alapelvet* különböztetünk meg: a kiejtést, a szóelemzést, a hagyományt és az egyszerűsítést
 - A magyar helyesírást az alapelveknek célszerű, és rugalmas kölcsönhatása jellemzi: van, hogy együtt hatnak, máskor az egyik legyőzi a többit

### Kiejtés szerinti alapelv:

 - a magyar helyesírás "kiejtés közeli", a kiejtéshez közel álló rendszer (a többi nyelv nem igazán) - a legtöbb szót úgy írjuk le, ahogy kiejtjük
 - fontos ennek az elvnek a betartása, mert a rövid és hosszú magánhangzók között különbség van
   + rövid-hosszú magánhangzók: irtok-írtok, oda-óda
   + egyes-kettős mássalhangzók: kel-kell, hal-hall

### Szóelemző írásmód:

Megesik (például toldalékolásnál), hogy a szavakat nem úgy írjuk le, ahogyan kiejtjük. Ez az elv felismerhetővé teszi az írott szavak alkotóelemeit, egyértelműen elkülöníti a toldalékot a szótőtől vagy az összetett szavak részeit, míg ez szóban nem mindig van így. Pl.: lökdös, tudja, csónakkal

Ide tartoznak a különböző szabályok (részleges hasonulás, teljes hasonulás, összeolvadás, kiesés, rövidülés).

![Szóelemző írásmód](http://i.imgur.com/cUwHzIv.jpg)

### Hagyományos írásmód:

Azért van rá szükség, hogy megőrizzük a korábban megszokott írásmódot, így könnyen azonosíthatóvá válnak a korábban született szövegek (főleg neveknél fontos)

![Hagyományos írásmód](http://i.imgur.com/UPngp47.jpg)

 - helyesírásunk őriz egy másik hagyományt is, az ly-t
 - ma már a köznyelvben a j és az ly hangértéke ugyanaz, mégis a korábbi rendszer emlékét megőrizzük (lyuk, milyen, gólya, pocsolya stb.)

### Egyszerűsítő írásmód:

ésszerű esetekben egyszerűsíthetünk, rövidíthetünk

pl: jegygyel → jeggyel (kivéve elválasztásnál és összetett szavak határán)

 - toldalékoláskor az egymás mellé kerülő három azonos mássalhangzó esetén (fütty + tyel → füttyel)
 - nem érvényesül az egyszerűsítés családnevekre és az összetett szavakra


 - A helyesírási elvek a következő eszközökkel valósíthatók meg: *toldalékolás, különírás és egybeírás, kötőjelezés, kis kezdőbetű, idegen szavak leírása, átírása (magyarosítása), rövidítés (mozaikszó), elválasztás, írásjelezés (központozás)*
 - A helyesírás tartalmaz *egyéb "szabványokat"*: pl. hogyan idézzünk, keltezzünk, a számokat, címeket, előneveket sb.
 - Három területe aprólékosan szabályozva van:
   + *egybe- és különírás*
   + *összetett tulajdonnevek*
   + *szaknyelvi kifejezések*
 - ha ismerjük az elemi szabályokat, nem nehéz elboldogulni
 - bizonyos területeken *engedékeny*, különösen a kiejtés terén (tied-tiéd, levő-lévő, felemelkedik-fölemelkedik)

A *szöveg* alapvető *ismertetőjegyei:*

 - a nyelvi egységek csúcsán helyezkedik el
 - több mondatból áll
 - lezártság és teljesség érzetét kelti
 - mondatai között összefüggések, láncolatok
 - szerkesztettség, kohézió
 - kommunikációs folyamatba illeszkedik

a fő kommunikációs célok lehetnek: *önkifejezés, tájékoztatás, felhívás, kapcsolattartás*

közlési folyamat:

![Közlési folyamat](http://i.imgur.com/neCe4ph.png)

 - a szövegalkotást az *adó* (író, beszélő) végzi → kommunikációs cél
 - a beszélő gondolatai *üzenetben, közleményben* fejeződhetnek ki
 - a közlemény formába öntésekor *kódot, jelrendszert* használunk (ez lehet nyelv, lehet jelrendszer is)
 - az adótól a vevőig az üzenet károsodik, ezt a károsító hatást *csatornazajnak* nevezzük
 - a szövegkárosodás ellenszere a *terjengősség (redundancia)* → többletinformációt tartalmaz, hogy az elveszett szövegdarabok ellenére is érthető legyen a szöveg
 - a közlésfolyamat másik végén a *vevő* áll, feladata a szövegmegértés
 - a szövegalkotást *kódolásnak*, a szövegmegértést *dekódolásnak* is hívják

### A szövegbeli közlés tényezőinek néhány típusa

Tényező - típus: példa

 - adó
   + ismert: a Toldi szerzője
   + ismeretlen: népdal szerzője
   + egy személy: a Szózat szerzője
   + több személy: Magyar-Angol kéziszótár
   + intézmény: MTA Helyesírási Bizottsága (A magyar helyesírás szabályai)
   + adó-címzett azonos: belső beszéd, magánjellegű napló
   + adó-címzett nem azonos: regény, használati utasítás
 - címzett
   + létező: szerelmeslevél, üdvözlőkártya
   + nem létező: fiktív levél
   + címzett-vevő azonos: magánlevél címzettje
   + címzett-vevő nem azonos: vers
 - közlési folyamat
   + egyirányú A → V: egyetemi előadás
   + kétirányú A ↔ V: telefonbeszélgetés
   + közvetlen: beszélgetés az osztályban
   + közvetett: riport az iskolarádióban
 - üzenet
   + magán (közvetlen): baráti beszélgetés
   + nyilvános (közvetett, társadalmi): napilap cikke
   + élőszó: feleltetés
   + írás: felmérő dolgozat


 - a szöveg tehát lehet *magán* (közvetlen) vagy *nyilvános* (közvetett, társadalmi)
 - *írásbeli* és *élőszóbeli* formában
 - a szöveg két alapvető létformája az élőbeszéd és az írott szöveg
 - a magánnyelvhasználatban kevesebb igényességgel fogalmazunk, a nyilvános nyelvhasználat nagyobb igényességet kíván
 - az *élőszóbeli* közlés *megelőzte az írásbelit* → a *folklór* szóbeli közlés
 - az írásbeliség, később rádió, televízió, számítógép nagy változást hozott, lelassította a változási folyamatokat

### Az élőszóbeli közlés egyszerűsített sémája

![Élőszóbeli közlés](http://i.imgur.com/MQTu5R6.jpg)

### Az írott közlés egyszerűsített sémája

![Írott közlés](http://i.imgur.com/kc0A991.jpg)

 - Edison találmányával megjelent az *élőbeszéd technikai rögzítése és továbbítása*, amely napjaink meghatározó kommunikációs lehetőségévé fejlődött → magnószalag, cd, e-mail, fax
 - az élőbeszéd gazdagságát a teljes kommunikációs környezet adja (nyelv eszközei, gesztusok, személyes jelentés stb.)
   + ezért lehetnek lazább, hiányosabb szerkesztésű, módosító nyelvi ötletek
   + módosítószók, indulatszók (több mellérendelés)

*Néhány gyakori szövegfajta:* beszélgetés, vita, riport, megbeszélés, előadás, monológ stb.

 - az írott szöveg a leírás "lassúsága", hosszabb ideje, ellenőrizhetőség miatt szerkesztettebb, megformáltabb (több alárendelés), szövegegységekre bontott
 - nem állnak rendelkezésre nem nyelvi eszközök, csak belefogalmazással

*Néhány gyakori írott szövegfajta:* közlő-próza, hivatalos levél, rendelet, üzenet, feljegyzés, napló stb.

 - mindennapi életünkben *többet beszélünk, mint írunk*, ám igazi "beszélgetésre" a mai társadalomban egyre ritkábban van alkalmunk (az írott szövegben magasabb szinten érvényesülnek a nyelvi normák)
 - *a beszéd és az írás kölcsönhatásban van egymással* (mindkettő hat a másikra)

## Élőbeszéd

1. hangok egymásutánja
2. akusztikai, időbeli benyomás
3. időben múlandó, pillanatnyi, szűkebb hatókörű, helyhez kötött
4. a hallgató visszajelzéseinek többféle lehetősége van
5. gyors gondolkozás, azonnali szövegezés
6. a kifejezőeszközök gazdagsága jellemzi:
   - szavak, nyelvtani szabályok
   - a nyelv zenei elemei
   - nem nyelvi kifejezőeszközök
7. ösztönösebb, igénytelenebb nyelvi viselkedés
8. a normáktól való kisebb-nagyobb eltérés
9. lazább, szabálytalanabb szerkesztés

*Példák:* párbeszéd, alkalmi köszöntő, felszólalás, vallomás

## Írott szöveg

1. írásjelek egymásutánja
2. vizuális, térbeli benyomás
3. időben, térben kevésbé korlátozott
4. a visszajelzésnek csak korlátozott lehetőségei vannak
5. időt ad az átgondolásra és a szövegezésre
6. a kifejezőeszközök korlátozottabb volta jellemzi:
   - szavak, nyelvtani szabályok
   - zenei elemek és nem nyelvi kifejezőeszközök kevésbé
7. tudatosabb, igényesebb nyelvi viselkedés
8. szigorúbb normakövetés
9. szabályosabb, megformáltabb szerkesztés

*Példák:* levél, dolgozat, vers, novella, újságcikk

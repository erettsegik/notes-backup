 - Az *információ* tájékoztatást, felvilágosítást jelent (sajtóban adatot, számítástechnikában jelként betáplált adatot) → mindezekben közös, hogy egyoldalú, "holt" adatról van szó
 - A közlésfolyamat a *kommunikáció* → az információ mozgásba lendítése két fél között
   + érintkezést, közlést, híradást jelent
   + bármilyen jelrendszerben lehet
   + állatok is kommunikálnak egymással
   + és létezik ember-állat közötti kommunikáció is
   + elsősorban mégis nyelvi közlésnek tekintjük
   + a kommunikáció tudománya a *kommunikációtan* → szociológusok, pszichológusok, nyelvészek
 - A *jel*, *kommunikáció* és *nyelv* viszonya:

   ![Jel, kommunikáció és nyelv viszonya](http://i.imgur.com/MLFnv2P.jpg)
 - A nyelvi közlésfolyamatban több *tényezőnek* van szerepe

   ![Nyelvi közlésfolyamat](http://i.imgur.com/neCe4ph.png)
 - *Beszélő:* közölni akar valamit (olykor reflexszerű) → neve adó, jeladó, közlő
 - *Hallgató:* akinek az üzenetet szánják (észleli és foagadja) → vevő, befogadó, címzett (ha visszakérdez, már ő az adó)
 - A beszédtevékenység mindkét részről alkotó folyamat
 - *Üzenet:* az átadni kívánt információ → a beszélő formába önti (kódolja), a hallgató megfejti (dekódolja)
 - *Kód:* hagyományokon alapuló, közösségileg elfogadott szabályrendszer

   Vannak nem nyelvi kódok is, és létezik szóbeli kód is
 - A kommunikációhoz *közösen* ismert *nyelvre* van szükség → *anyanyelv* vagy *idegen nyelv*
 - *Csatorna:* kommunikációs közeg (beszédnél a levegő, de lehet még a telefonvonal, papír stb. - egyoldalú kommunikációnál pl. a mezopotámiai agyagtáblák: csak közvetít)
 - *Aktuális beszédhelyzet:* beszélés, olvasás pillanata
 - Az eredményes közlésfolyamat feltétele, hogy közös ismereteink, előismereteink legyenek a tárgyról, amelyet valóságnak nevezhetünk
 - A kommunikációnak szándékos jelhasználat esetén mindig célja van → kommunikációs funkciók

### Három alapvető funkció:

 - *Tájékoztatás* (információadás, vélemény, gondolat közlése)
 - *Érzelemkifejtés* (belső érzéseink kimutatása, az "én" megnyilvánulása)
 - *Felhívás* (a hallgató befolyásolására való törekvés)

---

 - Az *én* ellentéte a *te* - másikkal való szembesülés, a kommunikáció során valamilyen módon mindig megjelenik a másik személy

### A három mellékfunkció:

 - *Kapcsolatfenntartás* (tisztázza a partnerek közötti viszont, köszönés, köszöntés, a beszélgetés elején és végén sűrűsödik)
 - *Értelmező - metanyelvi funkció* (maga a nyelvtan, a nyelvről való beszéd)
 - *Esztétikai funkció* (stilizált értékű, művészi megfogalmazás)

---

 - Ezek rendszerint keverten jelentkeznek, a funkciók tehát egymásba mosódnak
 - Ezt az egyszerűsített kommunikációs modellt azonban meghaladta a kutatás → *új modell: cselekvés- vagy viselkedés központú modell*
   + Nem csak gondolatot, érzelmet közlünk, de viselkedünk is (hatáskeltés, megfelelés a normáknak, a világ megismerése stb.)
   + Másik probléma a nyelvi korlátozottság (*Wittgenstein:* "Nyelvem határai, világom határai")
 - A nyelvi kommunikáció tehát beágyazódik a teljes kommunikációs tevékenységbe, viselkedésbe

### K = 5E

Kommunikáció = Együttműködés, Erőfeszítés, Empátia, Etika, Esztétika

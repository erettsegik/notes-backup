Ajánlott kezdőmondattal nyitni a tételt, Pl.:

 - Amit el fogok mondani Euklidesz elemek című munkája nagyrészt tartalmazza, de még sokan hozzájárultak. Pl.: Napoleon, Euler, Feuerbach.

*Magasságvonal:* Egyik pontból a szemközti oldalra állított merőleges egyenes.

*Tétel:* A háromszög három magasságvonala egy pontban metszi egymást, és ez a magasságpont.

*Oldalfelező merőleges:* A háromszög egyik oldalának felezőpontjába húzott merőleges egyenes.

*Tétel:* A háromszög három oldalfelező merőlegese egy pontban metszi egymást. Ez pedig a háromszög körülírható körének a középpontja.

*Szögfelező:* A háromszög bármely szögét felező egyenes.

*Tétel:* A háromszög három szögfelezője egy pontban metszi egymást ez pedig a háromszög beírható körének a középpontja.

*Tétel:* A háromszög egy belső, és a másik két csúcshoz tartozó külső szögfelezője egy pontban metszi egymást, ez a pont a háromszög hozzáírt körének középpontja. A háromszögnek 3 hozzáírt köre van.

*Tétel:* A háromszög belső szögfelezője a szemközti oldalt a szomszédos oldalak hosszának arányában osztja két részre.

*Súlyvonal:* A háromszög egy pontját a szemközti oldal oldalfelező pontjával összekötő szakasz.

*Tétel:* A háromszög három súlyvonala egy pontban metszi egymást. Ez pedig a súlypont

 - A súlyvonalak harmadolják egymást
 - A háromszög súlyvonala felezi a háromszög területét

*Középvonal:* A háromszög két oldalfelező pontját összekötő szakasz.

*Tétel:* A háromszög középvonala párhuzamos a felezőpontokat nem tartalmazó oldallal, és fele olyan hosszú.

*Euler-egyenes:* A háromszög magasságpontja súlypontja és a köré írható körének középpontja egy egyenesen vannak, és a súlypont mindig harmadolja az MK szakaszt (K-hoz van közelebb az S)

![Euler-egyenes](http://i.imgur.com/NFFKfR2.png)

*Szimedián-egyenes:* Ha a súlyvonalat a szögfelezőre tükrözzük, akkor kapjuk meg a háromszög szimedián-egyenesét.

 - *Tétel:* A háromszög három szimedián-egyenese egy pontban metszi egymást.

 ![Szimedián-egyenes](http://i.imgur.com/kChTBWQ.jpg)

*Feuerbach kör:* kilencponti kör

 - A háromszög három oldalfelező pontja, a magasságpontjainak talppontjai, a magasságpontot a csúcsokkal összekötő szakaszok felezőpontjai, mind egy körön helyezkedik el és ezt a kört nevezzük a Feuerbach körnek.
 - Középpontja az Euler-egyenesen van és felezi az MK szakaszt

 ![Feuerback-kör](http://i.imgur.com/RnLxKNM.png)

## Alkalmazások

 - kiegyensúlyozás
 - formatervezés
 - kertépítészet

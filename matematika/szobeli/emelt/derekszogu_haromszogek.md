A tételt ajánlott egy nyitómondattal kezdeni, Pl.:
 - Már az ókor óta foglalkozik az emberiség derékszögű háromszögekkel, talán régebb óta is. Először Euklidesz elemek című munkájában jelent meg írásosan.

## Háromszögek fajtái

 - Egy háromszög hegyesszögű, ha minden szöge hegyesszög.
 - Egy háromszög derékszögű, ha van egy 90°-os szöge.
 - Egy háromszög tompaszögű, ha van egy tompaszöge.
 - Egy háromszög szabályos, ha három oldala egyenlő hosszú.
 - Egy háromszög egyenlő szárú, ha van két oldala egyenlő hosszú.

## Pitagorasz tétel

Ha egy háromszög derékszögű, akkor befogóinak négyzetösszege egyenlő az átfogó négyzetével. ([latex inline]a^2 + b^2 = c^2[/latex])

 - A cosinus tétel speciális esete
 - Elsőként az egyiptomiak használták
 - Először a hinduk bizonyították
 - Nevét azért kapta később Pitagoraszról, mert új módszerrel bizonyította
 - A tétel megfordítható → indirekten bizonyítható
 - Itt érdemes lehet elmondani Pitagorasz tételének bizonyítását

## Thalesz tétel

Ha egy kör átmérőjének két végpontját összekötjük a körvonal bármely más pontjával, akkor derékszögű háromszöget kapunk.

 - megfordítható
 - a kerületi és központi szögek egy speciális esetének a következménye

## Befogótétel

Derékszögű háromszögben az átfogó hosszának és a befogó átfogóra eső merőleges vetületének hosszának mértani közepe megegyezik a befogó hosszával.

## Magasságtétel

Derékszögű háromszögben az átfogóhoz tartozó magasság hossza a mértani közepe azon két szakasz hosszának, amelyekre a magasság az átfogót osztja.

## Szögfüggvények derékszögű háromszögekre leszűkítve

A hegyesszögek szögfüggvényeit derékszögű háromszögekkel is bevezethetjük. Kihasználjuk, hogy a két derékszögű háromszög hasonló, ha valamely hegyesszög megegyezik. A hasonlóság következtében egy derékszögű háromszög oldalainak arányát a háromszög egyik hegyesszöge egyértelműen meghatározza. Erre a függvényszerű kapcsolatra vezetjük be a szögfüggvényeket.

 - [latex inline] \sin\alpha= [/latex] a szemközti befogó hosszának és az átfogó hosszának hányadosával.
   [latex] \sin\alpha = \frac{a}{c} [/latex]
 - [latex inline] \cos\alpha= [/latex] a szög melletti befogó hosszának és az átfogó hosszának hányadosával.
   [latex] \cos\alpha = \frac{b}{c} [/latex]
 - [latex inline] \tan\alpha= [/latex] a szöggel szemközti befogó hosszának és a szög melletti befogó hosszának hányadosával.
   [latex] \tan\alpha = \frac{a}{b} [/latex]
 - [latex inline] \cot\alpha= [/latex] a szög melletti befogó hosszának és a szöggel szemközti befogó hosszának hányadosával.
   [latex] \cot\alpha = \frac{b}{a} [/latex]

### Trigonometrikus pitagorasz tétel

[latex] \sin^2\alpha + \cos^2\alpha = 1 [/latex]

## A szögfüggvények és általánosításuk

A szögfügvények 300-400 éves múltra tekintenek vissza, bár a gyakorlatban régebb óta használják őket (pl. a Föld kerületének a megállapítása).

### Szögfüggvények

[latex inline]i[/latex] és [latex inline]j[/latex] az x, y tengelyen egymással 90°-os szöget bezáró egységvektorok. [latex inline]v_1[/latex] és [latex inline]v_2[/latex] a v egységvektor x és y komponense.

[latex inline] \overline{v} = \overline{v_1} + \overline{v_2} = \overline{v_1} * \overline{i} + \overline{v_2} * \overline{j} = \cos \alpha * \overline{i} + \sin \alpha * \overline{j}  [/latex]
[latex inline] - 1 \leq \cos \alpha \leq 1 [/latex]
[latex inline] - 1 \leq \sin \alpha \leq 1 [/latex]
[latex inline] v_{1}^{2} + v_{2}^{^2} = v^2[/latex]
[latex inline] \cos^2 \alpha + \sin^2 \alpha = 1[/latex]

![Egységvektor](http://i.imgur.com/uhc9uwP.png)

*Definíció:* Az alfa szög koszinuszának nevezzük annak az egységnyi hosszúságú vektornak az első koordinátáját, mely az i bázisvektorral alfa szöget zár be.

*Definíció:* Az alfa szög szinuszának nevezzük annak az egységnyi hosszú vektornak a második koordinátáját, amely az i bázisvektorral alfa szöget zár be.

## Alkalmazások

 - ókori építészet
 - Pitagoraszi számhármasok
 - számelméleti megoldások
 - Fermat tételhez
 - külső pontból érintő szerkesztéséhez
 - közös külső/belső érintők
 - két szakasz mértani közepének megszerkesztéséhez
 - [latex inline]\sqrt{a}[/latex] szakasz hosszúságának megszerkesztése
 - szögfüggvények:
   + térképészet
   + távolságmérés
   + GPS
   + lejtőn lévő testre ható erők
   + hajítások fizikai leírásához
   + lejtőn lévő testekre ható erők felbontásához
     - háromszögek
     - függvények

### Fizikai

 - rezgések, hullámok (harmonikus rezgőmozgás)
 - Fourier-tétel: Bármely periodikus függvény előállítható véges sok szinuszos függvényből.
   + hangtechnológia, hangfelvétel felbontása, háttérzaj elemzés → Fourier-analízis
 - váltóáram
 - Snellius-Descartes-féle törési törvény
 - ferde hajítások

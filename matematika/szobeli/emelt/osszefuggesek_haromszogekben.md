Ajánlott nyitómondat:

Amit el fogok mondani Euklidesz elemek című munkája nagyrészt tartalmazza, de még sokan tettek hozzá a matematika ezen ágának örökségéhez az idők során.

## Háromszögek fajtái

 - Egy háromszög hegyesszögű, ha minden szöge hegyesszög.
 - Egy háromszög derékszögű, ha van egy 90°-os szöge.
 - Egy háromszög tompaszögű, ha van egy tompaszöge.
 - Egy háromszög szabályos, ha három oldala egyenlő hosszú.
 - Egy háromszög egyenlő szárú, ha van két oldala egyenlő hosszú.

## A háromszög oldalai közötti összefüggések

*Háromszög egyenlőtlenség:* Egy háromszög bármely két oldalának összege nagyobb a harmadik oldalnál ([latex inline] a + b > c [/latex]). Ha ez nem teljesül, akkor nem beszélhetünk háromszögről (egyenlőség esetén sem).

*Pitagorasz tétel:* Bármely derékszögű háromszögben a két befogó négyzetének összege egyenlő az átfogó négyzetével.
[latex] c^2 = a^2 + b^2 [/latex]

## A háromszög szögei közötti összefüggések

*Tétel:* A háromszög belső szögeinek összege 180°.

*Tétel:* A háromszög külső szögeinek összege 360°.

*Tétel:* A háromszög egy külső szöge egyenlő a nem mellette lévő két belső szög összegével.

## A háromszög oldalai és szögei közötti összefüggések

*Tétel:* Egy háromszögben két oldal akkor és csak akkor egyenlő hosszú, ha a velük szemben lévő szögek egyenlő nagyságúak.

*Tétel:* Egy háromszögben két oldal közül mindig a nagyobbikkal szemben van magyobb belső szög.

*Szinusztétel:* Egy háromszögben két oldal hosszának aránya egyenlő a velük szemközti szögek szinuszainak arányával:
[latex]\frac{a}{b} = \frac{\sin\alpha}{\sin\beta}[/latex]

A szinusztétel a háromszög három oldalára is felírható, ekkor [latex inline] a : b : c = \sin\alpha : \sin\beta : \sin\gamma [/latex].

*Koszinusztétel:* Egy háromszög egyik oldalhosszának négyzetét megkapjuk, ha a másik két oldal négyzetösszegéből kivonjuk a két oldal hosszának és az általuk közbezárt szög koszinuszának szorzatának kétszeresét:
[latex] c^2 = a^2 + b^2 - 2*a*b*\cos\gamma [/latex]

## Alkalmazások

 - távolságmérés - útépítésnél a háromszögeléshez (három ponttól való távolságok metszégpontja)
 - csillagászati számításoknál
 - Föld kerületének megméréséhez

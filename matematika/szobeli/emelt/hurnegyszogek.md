### Húrnégyszög:

*Definíció:* Azokat a négyszögeket, amelyeknek van köré írható körük, húrnégyszögeknek nevezzük. Ezzel ekvivalens: a húrnégyszög olyan négyszög, amelynek oldalai ugyanannak a körnek a húrjai.

*Tétel:* Ha egy négyszög húrnégyszög, akkor a szemközti szögeinek összege 180°.

*Tétel:* A nevezetes négyszögek közül biztosan húrnégyszög a szimmetrikus trapéz (húrtrapéz), a téglalap és a négyzet.

*Tétel:* A paralelogramma akkor és csak akkor húrnégyszög, ha téglalap.

*Tétel:* A húrnégyszögek területe kifejezhető a négyszög kerületével és az oldalakkal: Ha  [latex inline] s = \frac{k}{2} [/latex], akkor [latex inline] T = \sqrt{(s-a)(s-b)(s-c)(s-d)}[/latex]. Ez a Heron-képlet húrnégyszögekre.

### Érintőnégyszög:

*Definíció:* Azokat a négyszögeket, amelyeknek van beírt körük, érintőnégyszögeknek nevezzük. Ezzel ekvivalens: az érintő négyszög olyan négyszög, amelynek az oldalai ugyanannak a körnek érintői.

*Érintőnégyszög tétel:* Egy konvex négyszög akkor és csak akkor érintőnégyszög, ha szemközti oldalainak összege egyenlő.

*Tétel:* A nevezetes négyszögek közül biztosan érintőnégyszög a deltoid, így a rombusz és a négyzet.

*Tétel:* A paralelogramma akkor és csak akkor érintőnégyszög, ha rombusz.

*Tétel:* Érintőnégyszög területe kifejezhető a négyszög kerületével, és a beírt kör sugarával: [latex inline] T = s * r [/latex].

A *bicentrikus négyszögek* azok amik egyszerre húrnégyszögek és érintőnégyszögek is.

*Brahmagupta négyszögek* azok amiknek az átlói merőlegesek egymásra.

### Szimmetria:

*Definíció:* Egy négyszög tengelyesen szimmetrikus, ha van olyan síkbeli tengelyes tükrözés, melynek az adott négyszög invariáns alakzata: E tükrözés tengelyét a négyszög szimmetriatengelyének nevezzük.

*Csoportosításuk:*

 - a tengelyek száma szerint
   + egy szimmetria tengely: húrtrapéz, deltoid
   + két szimmetriatengely: téglalap, rombusz
   + négy szimmetriatengely: négyzet
 - a tengely minősége szerint
   + valamelyik oldalfelező tengely merőleges tengely: húrtrapéz, téglalap, négyzet
   + valamelyik átló a tengely: deltoid, rombusz, négyzet

*Definíció:* Egy négyszög középpontosan szimmetrikus, ha van olyan középpontos tükrözés, amelynek az adott négyszög invariáns alakzata. E tükrözés középpontját a négyszög szimmetria-középpontjának nevezzük.

 - Középpontosan szimmetrikus négyszög a paralelogramma, rombusz, téglalap, négyzet.

*Varignan-tétel:* Bármely négyszög oldalfelezői által meghatározott négyszög paralelogramma és a területe az eredeti négyszög területének a fele.

*Alkalmazások:*

 - mozaikok, csempék, építészet
 - paralelogramma módszer
 - kristály fizika

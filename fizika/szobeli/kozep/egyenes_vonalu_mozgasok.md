Két pont közötti legrövidebb távolság: elmozdulásvektor. Ha a pálya egybeesik vele (tehát egy egyenes), akkor egyenes vonalú mozgásról beszélünk.

 - egyenes vonalú egyenletes mozgás
 - egyenes vonalú egyenletesen változó mozgás

## Egyenes vonalú egyenletes mozgás:

Mikola-csővel végzett kísérlet során megfigyelhetjük, hogy a buborék egyenlő idő alatt egyenlő utat tesz meg. Az egyenes vonalú egyenletes mozgás *dinamikai feltétele*, hogy a testet érő erők eredője nulla legyen. Ebből arra következtetünk, hogy a buborék által megtett út és az út megtételéhez szükséges idő között egyenes arányosság van (s ~ t), a kettő hányadosa egy állandót határoz meg. Az egyenletes mozgás jellemzésére alkalmas, a neve *sebesség*.

 - Jele: [latex inline]v[/latex]
 - SI-beli mértékegysége: [latex inline]\frac{m}{s} (1 \frac{m}{s} = 3,6 \frac{km}{h})[/latex]
 - vektromennyiség: iránya és nagysága is van

[latex]v = \frac{s}{t}[/latex]

Annak a testnek nagyobb a sebessége, amelyik ugyanannyi idő alatt hosszabb utat jár végig, vagy ugyanakkora utat rövidebb idő alatt tesz meg.

### A mozgás jellemző grafikonjai:

#### Út-idő grafikon

![Út-idő](http://i.imgur.com/72IxDdh.png)

Egyenes vonalú egyenletes mozgásnál az út-idő grafikon az origóból kiinduló félegyenes.
Minnél meredekebb az egyenes annál nagyobb a sebessége.

#### Sebesség-idő grafikon

![Sebesség-idő](http://i.imgur.com/N3wdqTB.png)

A sebesség-idő grafikon az [latex inline]x(t)[/latex] tengellyel párhuzamos egyenes.
A sebesség-idő grafikon alatti terület mérőszáma a megtett út mérőszámával egyezik meg.

## Egyenes vonalú egyenletesen változó mozgás:

A mozgások többsége nem egyenletes, hanem változó. A változó mozgásokat nem lehet az egyenletes mozgásnál alkalmazott fogalmakkal pontosan jellemezni, ezért új fogalmak bevezetésére van szükség.

### Átlagsebesség:

Ha az egyenletes mozgásra megismert összefüggés alakalmazzuk, akkor az *összes út* és a *közben eltelt idő* hányadosa az *átlagsebességet* adja meg. Ez az a sebesség, amellyel a test egyenletesen mozogva ugyanazt az utat ugyanannyi idő alatt tenné meg, mint vátozó mozgással. Tehát arról nem ad felvilágosítást, hogy a test mikor hol van, hogyan mozog és mekkora a sebessége.

### Pillanatnyi sebesség:

A testek tetszőleges pillanatbeli sebességét a *pillanatnyi sebességgel* adhatjuk meg (pl: autók sebességmerője). Pillanatnyi sebességnek nevezzük a testeknek azt a sebességét, amellyel a test egyenletesen mozogna tovább, ha a ráható erők eredője 0 lenne. Az átlagsebesség felhasználásával is eljuthatunk a pillanatnyi sebességhez, ugyanis az egyre rövidebb időtartamhoz tartozó átlagsebesség nagysága egyre jobban megközelíti a pillanatnyi sebesség nagyságát. Ennek nagyságához a mozgás irányát is hozzá kell kapcsolni, ha pontosan akarjuk jellemezni a mozgást. Ez a *pillanatnyisebesség-vektor*.

Változatlan feltételek között gyorsulva mozgó test sebessége egyenlő időtartamok alatt ugyanannyival változik. Ez az *egyenletesen változó mozgás*. A testek egyenletesen változó mozgásának *dinamikai feltétele* tehát az, hogy a testet érő erők eredőjének nagysága változatlan legyen.

### Gyorsulás:

Az egyenes vonalú egyenletesen változó mozgásnál egyenlő időtartamok alatt minidg ugyanannyival változik a sebesség (v ~ t), hányadosuk állandó állandó, melyet *gyorsulásnak* nevezünk. Számértéke megmutatja, hogy egy másodperc alatt mennyivel változik meg a test sebessége.

 - jele: [latex inline]a[/latex]
 - mértékegysége: [latex inline]\frac{m}{s^2}[/latex]
 - vektormennyiség: nagysága és iránya van.

[latex]a = \frac{\Delta v}{\Delta t} = \frac{v_t - v_0}{\Delta t}[/latex]

Annak a testnek nagyobb a gyorsulása, amelyiknek ugyanannyi idő alatt nagyobb a sebességváltoztatása, vagy ugyanakkora sebességváltoztatáshoz rövidebb időre van szükség.

![Gyorsulás-idő](http://i.imgur.com/DmDVSnb.png)

A gyorsulás-idő grafikon az idő tengellyel párhuzamos egyenes. A grafikon alatti terület mérőszáma a t idő alatt bekövetkező sebességváltozás mérőszámával egyezik meg.

Út idő grafikonon egy fél parabolát kapunk.

A sebesség idő grafikonon, ha nincs kezdősebesség, akkor egy origóból kiinduló vonal, ami annál meredekebb, minnél nagyobb a gyorsulás. A grafikon alatti területből kiszámítható a következő:
[latex]s = \frac{v*t}{2} = \frac{a}{2} * t^2[/latex]

Az álló helyzetből induló test pillanatnyi sebessége a test gyorsulásának és eltelt idő szorzatának eredményével egyezik meg ([latex inline]v = a * t[/latex]). Ha van kezdősebessége a testnek akkor a megtett út képlete megváltozik:
[latex]s = v_0 * t + \frac{a}{2} * t^2[/latex]

Az út tehát az idő négyzetével arányos, ezért ezt négyzetes úttörvénynek szokás nevezni.

### Szabadesés

Az egyenletesen változó mozgásoknak vannak speciális fajtái. Ilyen a *szabadesés*. Egy test szabadon esik, amikor csak a gravitációs mező hatása érvényesül. A szabadon eső tetek gyorsulása Mo.-n [latex inline]9,81 \frac{m}{s^2}[/latex], amit [latex inline]g[/latex]-vel szokás jelölni. Ez a gravitációs gyorsulás például *fonálinga* segítségével könnyen megmérhető.

Ha egy testet nem csak elejtünk hanem lefele vagy felfele elhajítjuk, akkor *függőleges hajításról* beszélünk. Ezeket a mozgásokat az, [latex inline]s = v_0 * t + \frac{g}{2} * t^2, v = v_0 + g * t[/latex] egyenletekkel írhatjuk le, illetve felfele hajított testeknél a [latex inline]g[/latex] negatív, mert a mozgás irányával ellentétes.

A *vízszintes hajítás* gyakorlatilag egy szabadesésből és egy egyenletes mozgásból áll. Ez a Lőwy-féle ejtőgéppel bebizonyítható.

## Kapcsolódó anyagok

 - [Életrajz: Galileo Galilei](/note/2425/)

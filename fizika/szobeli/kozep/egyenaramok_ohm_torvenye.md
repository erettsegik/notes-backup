Az *áram erőssége* [latex inline]I[/latex], ha [latex inline]t[/latex] idő alatt a vezető keresztmetszetén [latex inline]Q[/latex] töltés halad át.

 - [latex inline]I = \frac{Q}{t}[/latex]
 - [latex inline][I] = 1 \text{ A}[/latex] (1 amper)

A *feszültség* ([latex inline]U[/latex]) megadja, hogy mennyi munkát végez a mező egységnyi töltésen, míg a töltés az egyik pontból elmozdul a másikba.

 - [latex inline]U = R * I[/latex]
 - [latex inline][U] = 1 \text{ V}[/latex] (1 volt)

#### Ohm törvénye

 - [latex inline]R = \frac{U}{I}[/latex]
 - Az *elektromos ellenállás* az anyag azon tulajdonsága, hogy milyen mértékben gátolja a rajta átfolyó töltések áramlását.
 - Adott vezető vagy fogyasztó ellenállása saját hőmérsékletétől is függ.

[latex inline][R] = 1\text{ } \Omega[/latex] (1 ohm)

Ha egy feszültségforrás sarkait fémes vezetővel kötjük össze, akkor áramkört kapunk. Ez a legegyszerűbb áramkör.

Áramkörökbe rakhatunk például:

 - kapcsolót
 - feszültségforrást
 - ellenállást
 - fogyasztót
 - feszültségmérőt
 - áramerősség-mérőt

Az ellenállásokat, a fogyasztókat, feszültségforrásokat *sorosan*, *párhuzamosan* és ezek kombinációjában kapcsolhatjuk össze.

#### A soros kapcsolás jellemzői:

 - Sorosan kapcsolt ellenállások eredő ellenállása megegyezik az egyes ellenállások összegével.
 - Soros kapcsolásnál az ellenállásokon eső feszültségek úgy aránylanak egymáshoz mint a megfelelő ellenállások.
 - [latex inline]I = I[/latex] mindig
 - [latex inline]R_e = R_1 + R_2 + ... + R_n[/latex]
 - [latex inline]U = U_1 + U_2[/latex]
 - ([latex inline]\frac{U}{R}[/latex] arányában – minél nagyobb [latex inline]R[/latex] annál nagyobb [latex inline]U[/latex])

#### A párhuzamos kapcsolás jellemzői:

 - Párhuzamos kapcsolás esetén az eredő ellenállás reciproka megegyezik az egyes ellenállások reciprokainak összegével.
 - Az ellenállásokon átfolyó áramok erősségei fordítottan arányosak a megfelelő ellenállásokkal.
 - [latex inline]U = U[/latex] mindig
 - [latex inline]\frac{1}{R_e} = \frac{1}{R_1} + \frac{1}{R_2} + ... + \frac{1}{R_n}[/latex]
 - [latex inline]I = I_1 + I_2[/latex]
 - ([latex inline]I * R[/latex] arányában – minél nagyobb [latex inline]R[/latex] annál kisebb [latex inline]I[/latex])

#### Feszültségmérés:

 - A feszültség mérése párhuzamosan kapcsolt voltmérővel történik.
 - Az ideális voltmérő ellenállása végtelen.
 - Méréshatár kiterjesztéséhez előtét ellenállásra van szükség. Ennek nagysága ahhoz, hogy a méréshatár az [latex inline]n[/latex]-szeresére nőjön: [latex inline]R_{elotet} = (n - 1) * R_{voltmero}[/latex]

#### Áramerősség mérése:

 - Ehhez ampermérőt használunk. Ezt sorosan kapcsoljuk ahhoz a fogyasztóhoz, amin az átfolyó áram erősségét meg kívánjuk határozni.
 - Méréshatár kiterjesztéshez, hogy a méréshatár [latex inline]n[/latex]-szeresére nőjön, söntellenállást kell alkalmaznunk: [latex inline]R_{sont} = \frac{R_{ampermero}}{n - 1}[/latex]

Az elektromos áram létrejöttéhez elektromos feszültségforrásra van szükség: galvánelem, telep, akkumulátor, generátor, napelem stb.

### Galvani és Volta konfliktusa:

Az 1770-es évektől foglalkozott a békák anatómiájával és az elektrofiziológiával. 1780-ban egy tanítványa figyelte meg, hogy amikor Galvani békát preparált, a kés érintésére a békacomb összerándult, ha a gerincvelőhöz egy másik fémmel értek hozzá. Galvani azt hitte, felfedezte az állati elektromosságot, mert az idegeket és izmokat ellentétes elektromosság tölti fel, s ennek kisülése okozza az összerándulást. Tévedett. Galvani kortársa, Alessandro Volta 1792-ben ismerte fel, hogy a villamosság létrejöttében a fémeknek nagyobb szerepe van, mint a békáknak. Ő jött rá, hogy áram akkor keletkezik, ha két különböző, érintkező fémet folyadékba merítünk. Galvani iránti tiszteletből a jelenséget galvanizmusnak nevezte el.

Volta a fémeket elsőrendű vezetőnek nevezte és feszültségi sorba rendezte őket, a folyadékokat másodrendű vezetőnek minősítette. Ő építette meg az első galvánelemet.

Galvaninak abban volt igaza, hogy az izom-összehúzódásokat elektromos ingerhez kötötte, Volta pedig helyesen tagadta a villamosság állati eredetét. A viták elől Galvani visszahúzódott, mint tanár és sebész dolgozott tovább.

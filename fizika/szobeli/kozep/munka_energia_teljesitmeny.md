## Munka

Fizikai értelemben munkavégzésről akkor beszélünk, ha *egy test erő hatására elmozdul*.

 - Ha az erő és az elmozdulás egymásra *merőleges*, akkor fizikai értelemben nem történik munkavégzés. Pl.: ha egy táskát függőlegesen tartunk, és úgy sétálunk, akkor sem a tartóerő, sem a nehézségi erő nem végez munkát.
 - Ha az erő és az elmozdulás egymással *[latex inline]\alpha[/latex] szöget zár be*, akkor az erőnek az elmozdulás irányába eső komponense végez munkát.
 - Jele: [latex inline]W[/latex]
 - [latex inline]W = F * s * \cos\alpha[/latex] (skaláris szorzat)
 - [W] = 1 J (joule) - Joule angol fizikusról nevezték el.
 - Skalár mennyiség

A munka kiszámításához gyakran használjuk az erő - elmozdulás grafikont. Ebben az esetben az összes munkavégzés a grafikon és az elmozdulás tengely közötti síkidom előjeles területének összege.

### Mechanikai munkavégzés fajtái

#### Emelési munka

Emelési munkáról akkor beszélünk, ha egy m tömegű testet függőleges irányba állandó sebességgel felemelünk. Ennek feltétele, hogy az emelőerő ugyanolyan nagyságú legyen, mint a nehézségi erő. [latex inline]|F| = |F_{neh}|[/latex] kiszámítása: [latex inline] W = m * g * h[/latex]. Ha állandó m tömegű testet emelünk, akkor az emelőerő munkája egyenesen arányos a h magassággal. Tehát minél magasabbra emeljük a testet, annál több munkát kell végeznünk.

#### Gyorsítási munka

Ha egy kezdetben nyugvó testre állandó erő hat, a test egyenes vonalú egyenletesen változó mozgást végez. Ha felgyorsítunk egy autót, akkor a gyorsításhoz erő szükséges, tehát munkavégzés történik. A végzett munka egyenesen arányos a test tömegével és a sebesség négyzetével. [latex inline] W = \frac{1}{2} * m * v^2[/latex]

#### Rugalmas munka

A rugó megnyújtásakor és összenyomásakor a rugóban erő ébred. Ha a rugóban fellépő erőt ábrázoljuk a megnyúlás függvényében, akkor az origóból kiinduló félegyenest kapunk. A grafikon alatti terület mérőszáma a rugóerő munkájával lesz egyenlő. [latex inline]W = \frac{1}{2} * D * x^2[/latex]

#### Súrlódási munka

##### Súrlódás

A súrlódás két érintkező felület között fellépő erő, vagy az az erő, mellyel egy közeg fékezi a benne mozgó tárgyat (például a mézben lesüllyedő kanálra ható fékező erő).

súrlódási együttható: A súrlódási tényező az érintkező felületek anyagminőségétől függő empirikus mennyiség. [latex inline]\mu[/latex] skalár mennyiség

jó: Nem tudnánk nélküle mozogni
Rossz: lehetne örökmozgót építeni, ami energiát nem termelne, de ha egyszer elindítjuk, onnantól kezdve nem lenne vele para.

Ha húzunk egy szánkót, akkor a súrlódási erő ellenében munkát kell végezni. Ha egy testet vízszintes felületen mozgatunk úgy, hogy a test egyenes vonalú egyenletes mozgást végez, akkor a súrlódási erő nagysága megegyezik a húzóerő nagyságával. A súrlódási erő ellenében végzett munka pozitív, a súrlódási erő munkája negatív előjelű. [latex inline]W = -\mu * F_{nys}[/latex]

##### Közegellenállás

A folyadékban vagy gázban mozgó testre erő hat. Ezt az erőt két komponensre szokás bontani, a mozgás irányába eső, azt akadályozó, illetve erre merőleges komponensre. A mozgás irányába eső erő a közegellenállás, a rá merőleges erő neve felhajtóerő.

## Energia

Bármely zárt rendszer kölcsönható képességét jellemző skalármennyiség.

 - Jele: [latex inline]E[/latex]
 - [E] = 1J

### Az energia legfontosabb jellemzői

 - A testek, mezők *elidegeníthetetlen tulajdonsága*, amely a kölcsönható képességüket jellemzi.
 - Zárt rendszerben *megmaradási törvény* érvényes rá.
 - Az energia *viszonylagos mennyiség*. Pl.: a helyzeti energia értéke az általunk megválasztott nulla szinttől függ.
 - Van olyan energiafajta (nem mechanikai energia), amely csak meghatározott értékeket vehet fel, *kvantált*. Ilyen pl. az elektromágneses sugárzás energiája.

### Mechanikai energia és fajtái

#### Helyzeti energia

A nulla szinthez képest h magasságba felemelt test a helyzetéből adódóan energiával rendelkezik. Ez megegyezik az emelési munkával. [latex inline]W_e = E_h = m * g * h[/latex]

#### Mozgási energia

Egy test mozgása során is lehet kölcsönható képessége, amelyet a mozgási energiával jellemzünk. A test sebessége miatt rendelhető a testhez. A mozgási energia mértéke megegyezik a gyorsítási munkával. [latex inline]W_{gy} = E_m = \frac{1}{2} * m * v^2[/latex]
 - *Munkatétel*: Egy pontszerű test mozgási energiájának a megváltozása megegyezik a  testre ható eredőerő munkájával. [latex inline]\Delta E_m = W_{ossz}[/latex]

#### Rugalmas energia

A rugalmas testeknek alakváltozásuk miatt van kölcsönható képességük. A rugalmas energia megeggyezik a rugalams munkával. [latex inline]E_r = W_r = \frac{1}{2} * D * x^2[/latex]

#### Forgási energia

A testeknek forgásuk miatt is lehet kölcsönható képessége, amelyet a forgási energiával jellemzünk.

### Mechanikai energia megmaradásának törvénye

*Zárt mechanikai rendszerben (nem hatnak rá külső erők, vagy azok eredője nulla) a mechanikai energiák összege állandó*.

### Van-der Waals kölcsönhatás

Más néven diszperziós kölcsönhatás. Légnemű anyag részecskéi között a leggyengébb a vonzóerő, a szilárd anyagoknál a legnagyobb. Ha túl közel vannak egymáshoz a részecskék, akkor ez a vonzóerő átcsap taszításba.

## Teljesítmény

A munkavégzés közben a munka nagysága mellett az is fontos kérdés, hogy *mennyi idő alatt zajlott le* a folyamat. A *munkavégzés hatékonyságát* a teljesítmény fejezi ki.

 - Skalár mennyiség
 - Jele: [latex inline]P[/latex]
 - [P] = 1 W (watt) - James Watt angol mérnökről nevezték el
 - [latex inline]P = \frac{W}{t}[/latex]
 - Egy alternatív mértékegysége a lóerő, amit az autóiparban a mai napig használnak.

Általában a végzett munka egy része számunkra haszontalan. Ennek a jelenségnek a kifejezésére a hatásfok nevű menniységet használjuk.

### Hatásfok

 - A hasznos munka és az összes munka hányadosa.
 - Jele: [latex inline]\eta[/latex] (éta)
 - Általában százalékban szokás megadni.
 - A gépek, berendezések hatásfoka mindig kisebb, mint 100% (Nem létezik örökmozgó).

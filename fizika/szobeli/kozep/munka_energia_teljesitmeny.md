## Munka

Fizikai értelemben munkavégzésről akkor beszélünk, ha *egy test erő hatására elmozdul*.

 - Ha az erő és az elmozdulás egymásra *merőleges*, akkor fizikai értelemben nem történik munkavégzés. Pl.: ha egy táskát függőlegesen tartunk, és úgy sétálunk, akkor sem a tartóerő, sem a nehézségi erő nem végez munkát.
 - Ha az erő és az elmozdulás egymással *α szöget zár be*, akkor az erőnek az elmozdulás irányába eső komponense végez munkát.

A munka jele: W, [latex inline]W=F*s*cosalfa[/latex], M.e.: J (joule) Joule angol fizikusról nevezték el. A munka skalár mennyiség, egy számmal jellemezzük. Más me: kWh- mindennapi áletben a villanyszámlánál ezt alkalmazzák.

A munka kiszámításához gyakran használjuk az erő- elmozdulás grafikont. Ebben az esetben az összes munkavégzés a grafikon és az elmozdulás tengely közötti síkidom előjeles területének összege.

*Mechanikai munkavégzés fajtái*:

 - *Emelési munka*: Emelési munkáról akkor beszélünk, ha egy m tömegű testet függőleges irányba állandó sebességgel felemelünk. Ennek feltétele, hogy az emelőerő ugyanolyan nagyságú legyen, mint a nehézségi erő. [latex inline]|F| = |Fneh|[/latex] kiszámítása: [latex inline]W=mgh[/latex]. Ha állandó m tömegű testet emelünk, akkor az emelőerő munkája egyenesen arányos a h magassággal. Tehát minél magasabbra emeljük a testet, annál több munkát kell végeznünk.
 - *Gyorsítási munka*: Ha egy kezdetben nyugvó testre állandó erő hat, a test egyenes vonalú egyenletesen változó mozgást végez. Ha felgyorsítunk egy autót, akkor a gyorsításhoz erő szükséges, tehát munkavégzés történik. A végzett munka egyenesen arányos a test tömegével és a sebesség négyzetével. [latex inline]W=1/2mv2[/latex]
 - *Rugalmas munka*: A rugó megnyújtásakor és összenyomásakor a rugóban erő ébred. Ha a rugóban fellépő erőt ábrázoljuk a megnyúlás függvényében, akkor az origóból kiinduló félegyenest kapunk. A grafikon alatti terület mérőszáma a rugóerő munkájával lesz egyenlő. [latex inline]W=1/2Dx2[/latex]
 - *Surlódási munka*: Ha húzunk egy szánkót, akkor a súrlódási erő ellenében munkát kell végezni. Ha egy testet vízszintes felületen mozgatunk úgy, hogy a test egyenes vonalú egyenletes mozgást végez, akkor a súrlódási erő nagysága megegyezik a húzóerő nagyságával. A súrlódási erő ellenében végzett munka pozitív, a súrlódási erő munkája negatív előjelű. [latex inline]W=-műFnys[/latex]

## Energia

Bármely zárt rendszer kölcsönható képességét jellemző skalármennyiség.

Jele: E, SI mértékegysége: J, nem SI me: kcal

Az energia legfontosabb jellemzői:

 - A testek, mezők *elidegeníthetetlen tulajdonsága*, amely a kölcsönható képességüket jellemzi.
 - Zárt rendszerben *megmaradási törvény* érvényes rá.
 - Az energia *viszonylagos mennyiség*. Pl.: a helyzeti energia értéke az általunk megválasztott nulla szinttől függ.
 - Van olyan energiafajta (nem mechanikai energia), amely csak meghatározott értékeket vehet fel, *kvantumos*. Ilyen pl. az elektromágneses sugárzás energiája.

*Mechanikai energia és fajtái*:

 - *Helyzeti energia*: A nulla szinthez képest h magasságba felemelt test a helyzetéből adódóan energiával rendelkezik. Ez megegyezik az emelési munkával. [latex inline]We=Eh=mgh[/latex]
 - *Mozgási energia*: Egy test mozgása során is lehet kölcsönható képessége, amelyet a mozgási energiával jellemzünk. A test sebessége miatt rendelhető a testhez. A mozgási energia mértéke megegyezik a gyorsítási munkával. [latex inline]Wgy=Em=1/2mv2[/latex]
   + *Munkatétel*: Egy pontszerű test mozgási energiájának a megváltozása megegyezik a  testre ható eredőerő munkájával. [latex inline]ΔEm=Wösszes[/latex]
 - *Rugalmas energia*: A rugalmas testeknek alakváltozásuk miatt van kölcsönható képességük. A rugalmas energia megeggyezik a rugalams munkával. [latex inline]Er=Wr=1/2Dx2[/latex]
 - *Forgási energia*: A testeknek forgásuk miatt is lehet kölcsönható képessége, amelyet a forgási energiával jellemzünk.

Mechanikai energia megmaradásának törvénye: *Zárt mechanikai rendszerben a mechanikai energiák összege állandó*. Zárt mechanikai rendszer: Nem hatnak rá akülső erők, vagy azok eredője nulla.

## Teljesítmény

A munkavégzés közben a munka nagysága mellett az is fontos kérdés, hogy *mennyi idő alatt zajlott le* a folyamat. A *munkavégzés hatékonyságát* a teljesítmény fejezi ki.

Jele: P  M.e.: W (watt), James Watt angol mérnökről nevezték el. [latex inline]P=W/t[/latex] A teljesítmény skalár mennyiség. Elavult me a lóerő L.E. autóiparban használják.

Gyakran előfordul, hogy a végzett munka egy része számunkra haszontalan. Tehát az összes munka és a hasznos munka tehát nem egyenlő nagyságú.

*Hatásfok*: A hasznos munka és az összes munka hányadosa Jele:η Általában százalékban szokás megadni. A gépek, berendezések hatásfoka mindig kisebb, mint 100%.  

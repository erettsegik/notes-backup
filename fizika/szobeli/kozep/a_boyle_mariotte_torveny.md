Szilárd anyagoknál és folyadékoknál minden hőmérsékleten jól meghatározható a térfogat, nem úgy, mint a gázoknál. Ugyanis ők Kitöltik a rendelkezésre álló teret és emellett nyomásuk is változhat.

Adott tömegű gáz állapotát három mennyiség jellemzi:
 - nyomás (p)
 - térfogat (V)
 - hőmérséklet (T)

Ők közösen az *állapotjelzők*. Bármelyik változása esetén a gáz állapotváltozást szenved el. Az állapotjelzők közötti összefüggést írja le az állapotegyenlet. (p*V)/T= N*k

Ahol:
 - p - nyomás
 - V - térfogat
 - T - hőmérséklet
 - N - részecskeszám
 - k - Boltzmann állandó

(1 mol gáz 6*10^23 részecske) normál állapot jellemzői:
 - 10^5 Pa /Normál légköri nyomás/
 - 0 °C vagy 273 °K

A gázok atomokból állnak, ezek rugalmasan ütköznek, rendezetlen mozgást végeznek. A gázok *nyomása* a tároló edény falával való ütközésekből származik.

Boyle-Mariotte-törvény: Adott tömegű (m) és anyagi minőségű gázmennyiség nyomásának (p) és térfogatának (V) szorzata állandó ha a hőmérséklet állandó (T). Tehát, ha T és N állandó: p1*V1=p2*V2


####Speciális állapotváltozások:
 - Az olyan állapotváltozásokat, melyek során a gáz állapotjelzői közül csak a *hőmérséklet* marad *állandó*, *izoterm* állapotváltozásnak nevezzük.
 - Az olyan állapotváltozásokat, melyek során a gáz állapotjelzői közül csak a *térfogat* marad *állandó*, *izochor* állapotváltozásnak nevezzük.
 - Az olyan állapotváltozásokat, melyek során a gáz állapotjelzői közül csak a *nyomás* marad *állandó*, *izobár* állapotváltozásnak nevezzük.
 - Az olyan állapotváltozásokat, melyek során *nincs hőcsere*,*adiabatikus* állapotváltozásnak nevezzük.

####Gázok hőtágulásának alkalmazásai:
 - hőlégballon
 - tapadókorong
 - autók robbanómotorja
 - gőzgép

####Hőméréskleti skálák:
 - Fahrenheit:
 A skála alappontja (0 °F) egy speciális keverék hőmérséklete normál légköri nyomáson /víz, jég, szalmiáksó/ – azt gondolta Fahrenheit, hogy nincs ennél alacsonyabb hőmérséklet. 100 F fok a saját testhőmérséklete. Az ezek közötti részt osztotta fel 100 egyenlő részre. Alkohollal töltött üveghőmérőt használt. A mai napig használják angolszász országokban. [°F] = [°C] · 9/5 + 32
 - Celsius: A skála alappontja (0 °C) a víz fagyáspontja. 100 C fok a víz forráspontja. Érdekesség, hogy régen fordítva volt, Celsius tanítványa javaslatára fordította meg a skálát, amit a  mai napig használjuk. Először ő alkalmazott higanyt hőmérőben.
 - Reaumur: A skála alappontja a jég olvasáspontja légköri nyomáson. Egy másik fix pont, a víz forráspontja ugyanazon a nyomáson. Nála ez 80 °R. Ennek átszámítása celsiusra: [°C]=[°R]/0,8
 - Kelvin: A hőmérséklet SI mértékegysége. Beosztását a Celsius-foktól örökölte. Ez egy abszolút hőmérsékleti skála. Nincs mínusz fok, 0 °K a tetszőlegesen megközelíthető, de soha el nem érhető legkisebb hőmérséklet, ahol a részecskék már nem mozognak. 0 °C = 273,15 °K

###Kísérlet:
*Melde-csővel bizonyítani kell, hogy igaz a Boyle-Mariotte-törvény.*

A Melde-cső egy üveg cső, amiben higany van. A lényege, hogy mindig egyenlő a belső nyomás a külsővel, emiatt nem tud kifolyni a higany a csőből. A térfogat méréséből lehet nyomás értékeket levezetni. (higanyoszlop súlyából származó nyomás: higanyoszlop magassága * g * sűrűség). Három lényeges állás van, vízszintesen, nyitott vég felül, vagy zárt vég felül. Ezekből a normális légköri nyomás számolható.

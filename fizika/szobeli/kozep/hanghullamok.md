Az üvegcsõben állóhullámok alakulnak ki a hangvilla gerjesztése révén. A hang felerõsödése jelzi, hogy rezonancia alakult ki a levegõoszlop és a gerjesztõ hangvilla között. Rezonancia akkor következik be ha a levegõoszlop sajátfrekvenciája megegyezik a hangvilla gerjesztõ frekvenciájával. A levegõoszlop sajátfrekvenciáját a csõ hosszának változtatásával hangolhatjuk. Nyitott végen duzzadó hely, zárt végen csomópont van, a szomszédos duzzadó és csomópontok távolsága a *hullámhossz negyede*.

Alapegyenlet: c=l×f
c: hangsebesség
l: hullámhossz
f: frekvencia

II. Feladat:

Ismert frekvenciájú hangra rezonáló levegõoszlop hosszának mérésével határozza meg a hang terjedési sebességét levegõben!

III. Anyag és eszközlista

Nagyméretû, egyik végén zárt üveg- vagy mûanyaghenger, mindkét végén nyitott, a hengeres edénybe illeszthetõ mûanyag csõ, oldalán centiméteres beosztású skála ismert rezgésszámú hangvilla, nagyméretû tálca, víz tartóedényben, mérõszalag

![]()

IV. A kísérlet menete

A hengert állítsa a tálcára és töltsön bele vizet! Az oldalán skálával ellátott csövet merítse a vízbe! A csõben lévõ levegõoszlopot alulról a víz zárja be, így a légoszlop hossza a csõ emelésével és süllyesztésével változtatható. A csõ szabad vége fölé tartsunk rezgõ hangvillát, majd a maximálisan vízbe merített csövet emeljük lassan egyre magasabbra, közben figyeljük a hang felerõsödését!

A maximális hangerõsséghez tartozó levegõoszlop-magasságot (a csõ peremének és a henger vízszintjének különbsége) mérjük le!

Folytassuk a csõ emelését egészen a második rezonancia-helyzetig, és mérjük le ismét a belsõ csõben lévõ levegõoszlop hosszát!

A villa hangjának erõsödése jelzi, hogy a csõben lévõ légoszlop rezonál a hangvillára, azaz a csõben hang-állóhullám alakul ki.

*A hullám fogalma:* A fizikában minden olyan változást (zavart), amely valamilyen közegben tovaterjed, hullámnak nevezünk.

Két szomszédos, azonos fázisú hely térbeli távolsága a *hullámhossz*, melynek jele λ, mértékegysége m.

Két szomszédos, azonos fázisú hely időbeli távolsága a *periódusidő*, jele T, mértékegysége s.

Az *amplitúdó* a hullám maximális kitérésének nagysága egy hullámcikluson belül. Jele A, mértékegysége általában méter, hanghullámok esetén azonban nyomásegységben is mérhető.

A *rezgésszám*, vagyis frekvencia (f vagy υ) a másodpercenként végzett rezgések száma.

A *terjedési sebesség* a haladó hullám meghatározott fázisállapotának tovahaladási sebessége. Jele c és megegyezik a hullám hosszának és a frekvenciájának szorzatával.

Az *állóhullámok* az interferencia gyakran előforduló speciális esetei. Akkor keletkezhetnek, ha egymással szemben haladó azonos frekvenciájú és amplitúdójú hullámok találkoznak, s interferálnak.

*Mechanikai hullámról* beszélünk, ha egy rugalmas közegben periodikusan keltett deformáció továbbterjed. Pl. Egyik végén rögzített gumikötél másik végét gyorsan rántsuk fel, majd vissza! A nyugalmában megzavart kötélen a deformáció egyenletesen végighalad.

A *longitudinális hullámok* kitérése a terjedési iránnyal egybeesik. A különböző közegekben, mint ritkulások és sűrűsödések lépnek fel. Pl. ilyen a legtöbb hanghullám.

A *tranzverzális hullámokban* a kitérés a terjedési irányra merőleges. Ilyen pl. egy húron terjedő hullámok, vagy a szabad elektromágneses hullámok.

A *hang*, térben terjedő *longitudinális* mechanikai hullám. A *hangforrás* egy rugalmas test, vagy közeg, amely egy vele közölt energiát rezgési energiává alakítja.

A hang jellemzői:

 - *Hangerősség:* a hangintenzitással mérhető, amely a hangforrás által az 1 m2 –nyi területre sugárzott teljesítményt jelenti, ezért egysége W/ m^2
 - *Hangmagasság:* a hang rezgésszámával (frekvenciájával) jellemezhető. (pl. az 1:2 frekvenciaarányú hangok hangköze egy oktáv. Egy oktávon belül 7 lépésben követik egymást azok a hangok, amelyeket fülünkkel egymást természetes módon követő egész hangközöknek (dúr skála) érzékelünk. A zenei hangok frekvenciáinak közös viszonyítási alapértéke a normál a hang, melynek értéke 440 Hz. )
 - *Hangszín:* a hangszín annak a következménye, hogy a zenei hangok szinte sohasem egyetlen frekvenciát jelentenek, az alapfrekvencia mellett felharmonikusok is megjelennek.
 - *Hangsebesség:* a hang terjedési sebessége a levegőben 330 m/s. Aszerint változik, hogy milyen közegben terjednek a hullámok. Szintén kiszámítható a c= λ*υ képlet alapján.

*Doppler-effektus:* a hullám frekvenciájában és ezzel együtt hullámhosszában megjelenő változás, mely amiatt alakul ki, hogy a hullámforrás és a megfigyelő egymáshoz képest mozog. Pl. ha sípoló mozdony (adó) közeledik egy megfigyelőhöz (vevő), akkor az utóbbi magasabb frekvenciájú hangot hall, mint a vonaton ülő utas. Miután a mozdony elhaladt a megfigyelő mellett, a frekvencia észrevehetően lecsökken.

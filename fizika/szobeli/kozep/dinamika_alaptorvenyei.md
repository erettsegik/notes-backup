Dinamika (erőtan): a testek mozgását okozó törvényszerűségek vizsgálata

*Newton törvényei* alkotják a klasszikus mechanika alapját, melyek tömeggel rendelkező, mozgó testek viselkedését írják le.

## Newton első törvénye – a tehetetlenség törvénye

*Minden test nyugalomban marad vagy egyenes vonalú egyenletes mozgást végez mindaddig, míg ezt az állapotot egy másik test vagy mező meg nem változtatja.*

Ennek magyarázata: minden test megtartja egyenes vonalú egyenletes mozgását vagy nyugalmi állapotát, amíg más test nem hat rá. Közvetlenül nem tudjuk bizonyítan, mivel mindig hat rá valamilyen erő.

Pl: a kerékpárt állandóan hajtani kell, mert különben megáll

Amelyik testen az erő kisebb mozgásállapot változás hoz létre, annak nagyobb a tehetetlensége. A tömeg a mechanikában a hosszúság és az idő mellett a harmadik alapmennyiség. Azért választották alapmennyiségnek, mert a tehetetlenség a testek alapvető fizikai tulajdonsága.

## Newton második törvénye – a dinamika alaptörvénye

*Egy pontszerű test 'a' gyorsulása egyenesen arányos a testre ható 'F' erővel, és fordítottan arányos a test 'm' tömegével.*

A törvény képlettel kifejezett, elterjedt formája a tehetetlen tömeg segítségével: F = ma

Azt az erőt nevezzük egységnyinek, amely az 1 kg tömegű testet éppen 1 m/s2 gyorsulással mozgatja. Ezt Newton tiszteletére newtonnak nevezzük. Jele: N.

Egy test akkor van egyensúlyban, ha gyorsulása zérus. A dinamika alaptörvényéből és ebből következik, hogy egy pontszerű test akkor van egyensúlyban, ha a testre ható erők eredője zérus.

## Newton harmadik törvénye – erő-ellenerő, hatás-ellenhatás törvénye

*Két test kölcsönhatása során mindkét testre azonos nagyságú, egymással ellentétes irányú erő hat.*

Ennek magyarázata: Ha egy A testre egy B test erőt fejt ki, akkor az A test is erőt gyakorol a B testre, mégpedig ugyanolyan nagyságút de ellentétes irányút.

Pl: a csillár lefelé húzza a mennyezetet, de a mennyezet is húzza fölfelé a csillárt

## Newton negyedik törvénye – az erőhatások függetlenségének elve

Más néven a *szuperpozíció elve*.

Ha egy testre egyidejűleg több erő hat, akkor az erőhatások egymást nem zavarva, egymástól függetlenül adódnak össze.

A törvény azt jelenti, ha egy m tömegű testen az F1 erő egymagában a1 gyorsulást hoz létre, és az F2 erő szintén egymagában a2 gyorsulást hoz létre, akkor az F1 erő által létrehozott a1 gyorsulás ugyanaz marad, függetlenül attól, hogy az F2 erő hat-e a testre vagy sem, és fordítva.

### Newton-féle gravitációs erőtörvény:

A két test között fellépő gravitációs erő nagysága egyenesen arányos a testek tömegével és fordítottan arányos a közöttük levő távolság négyzetével.

[latex]F_gr = f * \frac{m_1 * m_2}{r^2}[/latex]

Ahol f a gravitációs állandó, m1 és m2 a kölcsönhatásban lévő testek tömege, r pedig a testek távolsága. Mivel a gravitációs vonzás bármely két test között fellép, és a testek tömegével arányos, ezért ezt a megállapítást szokták általános tömegvonzási törvénynek is nevezni.

### Súrlódás:

A súrlódás két érintkező felület között fellépő erő, vagy az az erő, mellyel egy közeg fékezi a benne mozgó tárgyat (például a mézben lesüllyedő kanálra ható fékező erő.)

### Fizikai háttér:

Isaac Newton 1642 karácsonyán született Angliban. Apja néhány hónappal korábban meghalt, anyja pedig három év múltán újra férjhez ment, és elköltözött nagyanyjára bízva a kis Newton nevelését. 1661-től nagybátyja támogatásával Cambridge-ben tanult. Az 1665-ös nagy pestisjárvány idejére birtokára vonult vissza, ahol két év alatt megfogalmazódott benne, a differenciálszámítás elmélete, a színelmélet, a dinamika alaptörvényei és az általános tömegvonzás törvénye. 1668-ban elkészítette híressé vált *tükrös teleszkópját*. 1687-ben megjelent *A természetfilozófia matematikai alapelvei* című műve, amely többek között tartalmazza az erőkre vonatkozó törvényeit és a mozgások matematikai leírását is. 1705-ben a királynő lovaggá ütötte. 1703-tól 1727-ben bekövetkezett haláláig az angol Királyi Társaság elnöke. Az angol királyok temetkezési helyén, a Westminster Abbeyben temették el.

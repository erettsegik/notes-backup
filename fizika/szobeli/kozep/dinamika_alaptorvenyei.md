Dinamika (erőtan): a testek mozgását okozó törvényszerűségek vizsgálata

*Newton törvényei* alkotják a klasszikus mechanika alapját, melyek tömeggel rendelkező, mozgó testek viselkedését írják le.

## Newton első törvénye – a tehetetlenség törvénye

*Minden test nyugalomban marad vagy egyenes vonalú egyenletes mozgást végez mindaddig, míg ezt az állapotot egy másik test vagy mező meg nem változtatja.*

Ennek magyarázata: minden test megtartja egyenes vonalú egyenletes mozgását vagy nyugalmi állapotát, amíg más test nem hat rá. Közvetlenül nem tudjuk bizonyítani, mivel mindig hat rá valamilyen erő.

Pl: a kerékpárt állandóan hajtani kell, mert különben megáll

Amelyik testen az erő kisebb mozgásállapot-változást hoz létre, annak nagyobb a tehetetlensége. A tömeg a mechanikában a hosszúság és az idő mellett a harmadik alapmennyiség. Azért választották alapmennyiségnek, mert a tehetetlenség a testek alapvető fizikai tulajdonsága.

## Newton második törvénye – a dinamika alaptörvénye

*Egy pontszerű test [latex inline]a[/latex] gyorsulása egyenesen arányos a testre ható [latex inline]F[/latex] erővel, és fordítottan arányos a test [latex inline]m[/latex] tömegével.*

A törvény képlettel kifejezett, elterjedt formája a tehetetlen tömeg segítségével: [latex]F = m * a[/latex]

Azt az erőt nevezzük egységnyinek, amely az 1 kg tömegű testet éppen [latex inline]1 \frac{m}{s^2}[/latex] gyorsulással mozgatja. Ezt Newton tiszteletére newtonnak nevezzük. Jele: [latex inline]N[/latex].

Egy test akkor van egyensúlyban, ha gyorsulása zérus. A dinamika alaptörvényéből és ebből következik, hogy egy pontszerű test akkor van egyensúlyban, ha a testre ható erők eredője zérus.

## Newton harmadik törvénye – erő-ellenerő, hatás-ellenhatás törvénye

*Két test kölcsönhatása során mindkét testre azonos nagyságú, egymással ellentétes irányú erő hat.*

Ennek magyarázata: Ha egy A testre egy B test erőt fejt ki, akkor az A test is erőt gyakorol a B testre, mégpedig ugyanolyan nagyságút de ellentétes irányút.

Pl: a csillár lefelé húzza a mennyezetet, de a mennyezet is húzza fölfelé a csillárt

## Newton negyedik törvénye – az erőhatások függetlenségének elve

Más néven a *szuperpozíció elve*.

Ha egy testre egyidejűleg több erő hat, akkor az erőhatások egymást nem zavarva, egymástól függetlenül adódnak össze.

A törvény azt jelenti, ha egy [latex inline]m[/latex] tömegű testen az [latex inline]F_1[/latex] erő egymagában [latex inline]a_1[/latex] gyorsulást hoz létre, és az [latex inline]F_2[/latex] erő szintén egymagában [latex inline]a_2[/latex] gyorsulást hoz létre, akkor az [latex inline]F_1[/latex] erő által létrehozott [latex inline]a_1[/latex] gyorsulás ugyanaz marad, függetlenül attól, hogy az [latex inline]F_2[/latex] erő hat-e a testre vagy sem, és fordítva.

### Newton-féle gravitációs erőtörvény:

A két test között fellépő gravitációs erő nagysága egyenesen arányos a testek tömegével és fordítottan arányos a közöttük levő távolság négyzetével.

[latex]F_{gr} = f * \frac{m_1 * m_2}{r^2}[/latex]

Ahol [latex inline]f[/latex] a gravitációs állandó, [latex inline]m_1[/latex] és [latex inline]m_2[/latex] a kölcsönhatásban lévő testek tömege, [latex inline]r[/latex] pedig a testek távolsága. Mivel a gravitációs vonzás bármely két test között fellép, és a testek tömegével arányos, ezért ezt a megállapítást szokták általános tömegvonzási törvénynek is nevezni.

### Súrlódás:

A súrlódás két érintkező felület között fellépő erő, vagy az az erő, mellyel egy közeg fékezi a benne mozgó tárgyat (például a mézben lesüllyedő kanálra ható fékező erő.)

## Kapcsolódó anyagok

 - [Életrajz: Isaac Newton](/note/2424/)
